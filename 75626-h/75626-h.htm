<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="hu" lang="hu">
<head>
<meta name="generator" content=
"HTML Tidy for HTML5 for Linux version 5.7.45" />
<meta http-equiv="Content-Type" content=
"text/html; charset=utf-8" />
<meta http-equiv="Content-Style-Type" content="text/css" />
<title>Böske, Erzsi, Erzsébet by Ferenc Herczeg | Project
Gutenberg</title>

<style type="text/css">
/*<![CDATA[*/
body {
 margin-left: 10%;
 margin-right: 10%;
}

h1,h2,h3,h4 {
 text-align: center;
 clear: both;
 line-height: 200%;
}

h2,h3 {
 margin-top: 2em;
}

h2 span.smaller {
 font-size: 80%;
}

p {
 margin-top: 0.75em;
 margin-bottom: 0.75em;
}

body > p {
 text-align: justify;
 text-indent: 1.5em;
}

p.i2 {
 text-indent: 3em;
}

hr {
 width: 33%;
 margin-top: 2em;
 margin-bottom: 2em;
 margin-left: auto;
 margin-right: auto;
 clear: both;
}

hr.chap {width: 65%}

.pagenum {
/*  visibility: hidden; */
/*  display: none; */
 position: absolute;
 right: 2%;
 color: gray;
 font-size: smaller;
 text-align: right;
 text-indent:0;
}

.center {
 text-align: center;
 text-indent: 0;
}

.summary {
 text-align: center;
 text-indent: 0;
 margin: auto;
 font-size: 90%;
}

.right {
 text-align: right;
 margin-right: 1.5em;
}

.caption-small {font-weight: bold; font-size: small;}

.caption {font-weight: bold;}

.caption-large {font-weight: bold; font-size: large;}

ul.TOC {
 list-style-type: none;
 padding-left: 10%;
/*  text-indent: 0; */
 text-indent: -5%;
 width: 70%;
 text-align: justify;
}

ul.TOC li {
 margin-top: 0.25em;
}

span.ralign {
 position: absolute;
 text-align: right;
 right: 15%;
 top: auto;
}
/*]]>*/
</style>
</head>
<body>
<div style='text-align:center'>*** START OF THE PROJECT GUTENBERG EBOOK 75626 ***</div>
<hr class="chap" />
<div class="chapter"></div>
<p class="center"><span class="caption-large">HERCZEG
FERENC</span></p>
<h1>BÖSKE, ERZSI, ERZSÉBET</h1>
<p>&nbsp;</p>
<p>&nbsp;</p>
<p class="center"><span class="caption">Budapest</span></p>
<p class="center"><span class="caption-small">Singer és Wolfner
kiadása</span></p>
<p class="center"><span class="caption-small">1905</span></p>
<p class="center"><i>Minden jogot föntartunk</i></p>
<p class="center"><span class="caption-small">BUDAPESTI HIRLAP
NYOMDÁJA.</span></p>
<hr class="chap" />
<p><span class="pagenum"><a name="Page_5" id=
"Page_5">-5-</a></span></p>
<div class="chapter">
<h2>Böske, Erzsi, Erzsébet</h2>
</div>
<p><span class="pagenum"><a name="Page_6" id=
"Page_6">-6-</a></span></p>
<p><span class="pagenum"><a name="Page_7" id="Page_7"><br />
-7-</a></span></p>
<h3>Bözsi.</h3>
<p>Az édes anyámat szerettem csak, az édes anyámat és Böskét, mást
senkit a világon. A mostohaapámtól féltem, – nagy és komor ember
volt, – a bátyám iránt mindig félénk tisztelettel viselkedtem. A
bátyám, meg a vad cimborái megkergették a csikókat a cselédudvaron,
vagy a béresfiúkkal házsártoskodtak, de engem gyávának és ostobának
tartottak.</p>
<p>Ő vele, Bözsivel, akkor barátkoztam csak meg, amikor a kis
nénikém már meghalt torokgyíkban.</p>
<p>A házunkból akkoriban egyszerre nagyon csendes ház lett. Hátul,
az udvaron meg az istálló körül, akkor is zajongtak, fuskostak a
bátyámék, de a tornácon csak lábujjhegyen mertek sompolyogni.
Féltek háborgatni a feketeruhás asszonyt, édesanyámat, aki nesz
nélkül járt-kelt az elfüggönyözött szobákban. Korán hajnaltól késő
estig tévelygett a lakásban, elgondolkozva, ideges
szórakozottságában nyugalmat nem lelve, mint az óra ingája.
<span class="pagenum"><a name="Page_8" id="Page_8">-8-</a></span>
Mintha örökké keresne valamit vagy valakit. Néha sorra nyitogatta a
szekrényeket, a ládákat. Ilyenkor apró ruhákat láttam a kezében és
cipőcskéket, azokat rakosgatta, simogatta, azokat, meg a nénikém
bábuit, ákombákomos irkáit.</p>
<p>Velem nem törődött, – most jobb szerette a halottját valamennyi
élőnél, – pedig egyre a sarkába kullogtam. Néha megfogtam a
ruháját, vagy megsimogattam a karját, hogy észrevegyen. Ilyenkor
közömbösen nézett rám az éjszakai sírástól fáradt szemével, vagy
azt mondta:</p>
<p>– Mit akarsz, Jankó? Adjak narancsot?</p>
<p>Kinyitotta a pohárszék narancsos fiókját, hogy válogassak
belőle, amennyit akarok. Pedig nem akartam narancsot, csak
féltékeny voltam a nénikémre.</p>
<p>Napjában tízszer is kiküldött Gyurkáékhoz játszani. Nem mentem a
fiúkhoz, – azok úgyis csak gorombáskodtak volna velem, – hanem
leültem a küszöbre és onnan hallgattam, mint roppan odabenn a padló
édesanyám lába alatt.</p>
<p>Ez a sötét nyugalom, a tompa közömbösség elrémített és
emésztett. Ha a borongó keserűség, amely a házunkat árnyékba
borította, könyzáporban olvad fel, nagy megkönnyebbüléssel sírtam
volna bel a magam részét.</p>
<p>Egy délután, iskola után, belibbent hozzánk Hartay Bözsi.
<span class="pagenum"><a name="Page_9" id=
"Page_9">-9-</a></span></p>
<p>Úgy jött, mintha megint játszani jönne a nénikémhez: kurta,
fehér szoknyában, pipacsos kalapjával a fején, kis kezén fekete
selyemkeztyüt viselt, a nyakán pedig Mária-képet vékony láncon.
Olyan karcsu és könnyü volt, olyan csinos, mint egy madár, vagy
inkább, mint egy cica. A járása is olyan nesztelen és szerény volt,
mint a dormogó cicáé, de hizelegni is úgy tudott.</p>
<p>Az édesanyám elboruló arccal nézte a leánya játszótársát.</p>
<p>– Bözsi! Hát eljöttél?</p>
<p>Bözsi oda símult az anyámhoz, a keztyüs kezét meg a szőke kis
arcát hizelegve odadörzsölte az anyám nyakához.</p>
<p>– Eljöttem, néni, – suttogta szelid hangján, – eljöttem
megnézni, mit csinálnak a Mariska szegény babái… Most egészen
magukra vannak!</p>
<p>A babák! A Mariska árvái szomorúan ültek a szoba sarkában és
meglátszott rajtuk, hogy a hűtelen kis mamájuk elhagyta őket.
Négyen voltak: Elvira kisasszony, – Juci és Panna, a két
parasztbaba és Babette, a fitos-orru párisi, aki magától állni meg
ülni tudott. A parasztbabák most szörnyen bolyhosak voltak, a
kisasszonybaba a menyasszonyi ruháját viselte, de cipő nem volt a
lábán, a szegény Babette pedig, akit nénikém legjobban becézett,
egy ingben szégyenkezett.</p>
<p>Bözsi leült az ablakfülkébe és ügyesen öltöztette, <span class=
"pagenum"><a name="Page_10" id="Page_10">-10-</a></span> fésülte a
négy árvát. Amint egymás után a térdére vette őket, az ember azt
hihette, hogy a mostohamama gráciájából átömlik valami a babák
lószőrtagjaiba is, mert merevségük engedni kezdett és oly ügyesen
bókoltak és mozgatták a karjukat, mint a jónevelésü kisleányok.
Amikor aztán gyöngéden homlokon csókolta őket, mint Mariska szokta
lefekvés előtt, az a némaságban félelmetes keserűség, amit még
egyre a szobában éreztem, zokogó hangot adott és könyárban olvadt
szét.</p>
<p>Az édesanyám sírt, hevesen és hosszan, mintha most sírna először
életében és egy hosszu mulasztást akarna helyrehozni. Én előtte
ültem a szőnyegen és vele sírtam, Bözsi pedig megszeppenve símult
édesanyámhoz és könyes szemmel nézett hol reá, hol reám.</p>
<p>Amikor haza készült, édesanyám azt mondta:</p>
<p>– Gyere el máskor is, Bözsi… El kell jönnöd, mert most te vagy a
babáink mostohája. Hanem az egyik babát vidd el magaddal, emlékül
Mariskától…</p>
<p>A leány egy ösztönszerü mozdulatot tett Babette felé, majd
szerényen suttogta:</p>
<p>– Amelyiket a jó nénike akarja…</p>
<p>Aztán megcsókolta az édesanyám kezét, könnyü mosolylyal felém
bólintott, – ami arcomba kergette a szégyenpírt, – és Babette-el a
karján elment, <span class="pagenum"><a name="Page_11" id=
"Page_11">-11-</a></span> nesztelen, ringó léptekkel, mint egy
fényesszőrü kis macska.</p>
<p>A másik két babát, Jucit és Pannát, a nénikém születésenapján
kapta a Bözsi. Emlékszem: délután kimentem az édesanyámmal a
temetőbe, én egy nehéz, nagy koszorút vittem a vállamon, csupa
gyöngyvirágból. A templom előtt találkoztunk a Bözsivel, aki éppen
az iskolából jött és engedelmet kért az anyámtól, hogy velünk
tarthasson. Amikor a kriptára tettük a virágokat, búsan mondta:</p>
<p>– Ma van a szegény Mariska születésenapja és én nem hoztam neki
semmit!</p>
<p>Majd eszébe jutott valami. A zsebében volt egy csomó citromos
bonbon, amit a plébános adott neki a hittani órán. (Őt mindenki
kényeztette.) A bonbonokat kétfelé osztotta, a kisebbik felét
megtartotta magának, a nagyobbikat pedig odahintette a sírra,
mintha virágokat szórna reá.</p>
<p>A temetőből eljött hozzánk és mi hárman, a menyasszony-babával
lakodalmat játszottunk. Úgy volt, hogy én leszek a baba vőlegénye.
Bözsi pedig össze fog bennünket adni.</p>
<p>– Nem lesz jobb, ha én leszek a maga menyasszonya? – kérdezte
szerényen.</p>
<p>– Persze, hogy jobb lesz… És a baba lesz a pap… De a baba nem
tud papolni!</p>
<p>– Hát akkor én leszek a baba vőlegénye és maga lesz a pap.
<span class="pagenum"><a name="Page_12" id=
"Page_12">-12-</a></span></p>
<p>Sehogysem akarta, hogy a babával összekerüljek. Azt hiszem, egy
kicsit féltékenykedett a babára.</p>
<p>Aztán meghívta a Jucit és Pannát is a lakodalomra és ebédet
főzött. Egy kis vizes cseresznyepálinkába citromos bonbonokat tett,
meg narancshéjat meg kalácsmorzsát, ezt jól összekavarta és
föltálalta nekem. Azt se tudtam, hogy megegyem-e, vagy megigyam, de
lenyeltem.</p>
<p>Amikor Bözsi elbúcsúzott tőlünk, az édesanyám odaadta neki
Pannát.</p>
<p>– Cserébe a citromos bonbonokért!</p>
<p>Bözsi szabadkozott.</p>
<p>– Nem, édes néni… Nem akarom az ikreket elválasztani, Pannát és
Jucit…</p>
<p>– Hát vidd el mind a kettőt!</p>
<p>A leány halk kiáltással csókolta meg az édesanyám ruháját, aztán
a két babával a karján kisurrant a szobából.</p>
<p>Elvira most már egyedül ült a szoba sarkában, mereven,
haragosvörös arccal és akkora nagy szemeket meresztve, mintha
unalmában vagy bosszúságában mindjárt sírva fakadna.</p>
<p>Egyszer megint magától jött hozzánk Böske. Egy parányi pár
selyemharisnyát hozott, amit Elvirának, a menyasszonybabának
kötött. (Elvira régi harisnyája már igazán rossz volt.) Édesanyám
kissé elmosolyodott és az ölébe vonta a kis leányt. <span class=
"pagenum"><a name="Page_13" id="Page_13">-13-</a></span></p>
<p>– Igen, Bözsim, ravasz kis Bözsim, neked adom a
menyasszonybabát…</p>
<p>Böske arca lángvörös lett, nem is tudott hamarjában köszönetet
mondani, csak oda simult az anyámhoz, a finom kis macskakarmaival
pedig hizelegve, kérlelve ölelte körül a nyakát.</p>
<p>Alkonyatkor én vittem Bözsi után a nagy bábut. Folyton szemmel
tartott és gyakran mondta:</p>
<p>– Vigyázzon ám! El ne ejtse, kérem!</p>
<p>A templom előtt nagy fekete kutyával találkoztunk. Bözsi azt
kérdezte tőlem, hogy nem-e veszett a kutya? Arra mind a ketten
megszeppentünk és futni kezdtünk, de Bözsi akkor is rám szólt, hogy
vigyázzak…</p>
<p>Egypár nap mulva, vagy talán egypár hét mulva, eszembe jutott
megkérdezni édesanyámtól, hogy miért nem jár többet hozzánk Hartay
Bözsi?</p>
<p>Édesanyám mosolygott.</p>
<p>– Nem fog már eljönni…</p>
<p>Édesanyámnak igaza volt. Bözsi sokáig nem jött el hozzánk,
miután elvitte a babáinkat. <span class="pagenum"><a name="Page_14"
id="Page_14">-14-</a></span></p>
<h3>Erzsi.</h3>
<p>Midőn mint ujdonsült jogász először mentem haza a
szülővárosomba, a pályaudvaron fogadott az édesanyám és még
<i>valaki</i>.</p>
<p>Ez a <i>valaki</i> talpig fehérben volt, fehér ruhában,
nagykarimáju bébékalappal, fehér ernyővel a kezében. A fehér
csipkefelhő pedig arra való volt, hogy érvényre emelje az övbe
tűzött rózsa és a kalap alatt mosolygó keskeny leányarc egyenletes,
gyönge rózsaszínét, a szűzies virulás színét. Amikor a hizelgő,
alázatos szem reám pillantott a kalap alól, tüstént megneveztem a
gazdáját.</p>
<p>– Bözsi!</p>
<p>– Nem Bözsi, hanem Erzsi nagysád! – utasított rendre az
édesanyám.</p>
<p>– Jankónak csak Erzsi, – suttogta a leány. Azzal felém nyujtotta
a kezét, amelynek melegét a keztyűn is átéreztem.</p>
<p>Az édesanyámmal kocsira szálltunk és Bözsi-Erzsi azt mondta:
<span class="pagenum"><a name="Page_15" id=
"Page_15">-15-</a></span></p>
<p>– Láttam a fiatal urat, most megyek a kertünkbe…</p>
<p>A kertjük ott volt valahol a pályaudvar mellett. Kezet csókolt
az anyámnak, egy pillanatra az arcát mosolyogva odaszorította az
anyám vállához, aztán könnyü macskalépteivel távozott.</p>
<p>– Bájos gyermek! – mondta az édesanyám elragadtatással. Aztán
megszólalt benne az anyai büszkeség:</p>
<p>– Hohó, Jankó, nem is képzeled, hogy bókolnak most előttem a
leányok, amióta tudják, hogy ekkora nagy jogászfiam van… Erzsi
kisasszony is alighanem azért jár hozzám, – majd mindennap nálam
van… Sokat beszél rólad, majd mindig rólad beszél… Meg kell
engedni: édes, jó, okos gyermek… Úgy segít kezem mellett, mintha
tulajdon leányom volna…</p>
<p>Hanem Erzsi nem jött el másnap hozzánk, csak harmadnapon állt
meg az ablakunk alatt. Egy csomó pompás rózsa volt a kezében, az
édesanyámnak hozta. Amikor már odaadta, visszakoldult egy fehér kis
bimbót, azt meg odanyújtotta nekem.</p>
<p>– Kell?</p>
<p>Hogy kell-e! Az édesanyám beszólította és ott tartotta
vacsorára. Teánál a mostohabátyám, aki pedig meglehetős zárkózott
ember volt és jobb szeretett az úri cimboráival kártyázni, mint
velünk <span class="pagenum"><a name="Page_16" id=
"Page_16">-16-</a></span> teázni, szintén átjött hozzánk. Erzsi nem
igen törődött vele, csak az édesanyám körül forgolódott. Úgy
ismerte a járást a pohárszék és a konyha körül, mintha ő volna a
házikisasszony.</p>
<p>– Nagyon elkényeztetsz, gyermek! – mondta az édesanyám.</p>
<p>Erzsi, amikor már mindenki megkapta a maga csészéjét, egy
zsámolyra telepedett az édesanyám lábához és éjfélig ott maradt
ülve, némán, mosolyogva, félig lehunyt szemmel, arcával símogatva
az anyám kezét.</p>
<p>Amikor hazakísértem a holdvilágos utcán, szomorúnak
látszott.</p>
<p>– Mi baja, Erzsi?</p>
<p>– Nincs bajom… De mindig szomorit valami, ha maguktól elmegyek…
Talán az, hogy nekem nincs édesanyám…</p>
<p>Aztán csendes rajongással mondta:</p>
<p>– Lássa, Jankó, maga sem tudja ám, hogy milyen asszony az
édesanyja… Mindenki szereti, – az asszonyok, a leányok, akik
ismerik, mind tűzbe mennének érte…</p>
<p>Egypár nap mulva majális volt az akácosban. Az édesanyám
kijelentette, hogy ő is ott lesz azon a majálison. (Alkalmasint az
én első sikereimben akart gyönyörködni.) Erzsit természetesen
magunkkal vittük. A mostohabátyám, – aki újabb időben <span class=
"pagenum"><a name="Page_17" id="Page_17">-17-</a></span> különben
is fölötte gyöngéden viselkedett az édesanyám iránt, – udvariasan a
rendelkezésünkre bocsátotta a kocsiját. Elegáns kocsija volt,
libériás inassal; Gyurka különben is úr volt, mert az édesatyja
után nagy vagyon maradt reá. Az én apám szegény ember volt.</p>
<p>Erzsi elragadó csinos és ennivaló kedves volt. Eleintén alig
mertem hozzá közeledni, – a megyei urak és a huszárok elállották az
útamat, – a második négyes előtt ő maga intett oda
legyezőjével.</p>
<p>– Jankó, hát nem is akar velem táncolni?</p>
<p>– Hiszen annyi a táncosa!</p>
<p>– A második négyest akarja?</p>
<p>– Hogy akarom-e?</p>
<p>– Hát a csárdást?</p>
<p>– Azt is! Mindent!</p>
<p>– Adja ide a karját!</p>
<p>Azt hiszem, ha a fiatal urak meghallották volna ezt a
párbeszédet, meggyilkoltak volna. Talán a mi Gyurkánk is, aki öt
perccel előbb kérte a négyest, és kosarat kapott. Nem is táncolt
többet egy tapodtat sem, hanem összefont karokkal állt a tánchely
közepén és keresett magának egy huszárt, akibe fáklyafény mellett
beleköthetne.</p>
<p>Erzsi a csárdásnál azt mondta:</p>
<p>– Édes Jankó, ha egy kicsit szeret, tegyen meg nekem egyet…
Kérje meg a mamát, hogy menjünk <span class="pagenum"><a name=
"Page_18" id="Page_18">-18-</a></span> gyalog haza, és ne kocsin…
Hiszen a mama megtesz magának mindent… Az éj oly szép!</p>
<p>Gyanakodóvá lettem.</p>
<p>– És – kivel akar menni?</p>
<p>Rám nézett, mosolyogva, édesen, kicsit csintalan szemmel.</p>
<p>– Csacsi! – suttogta alig hallhatóan.</p>
<p>A cigány éppen a tolnai lakodalmat húzta. A táncolók úgy
forogtak-rezegtek egy helyben, mint egy beszédes fűzfabokor,
amelyen a jókedv orkánja tombol végig.</p>
<p>Minden úgy lett, ahogy Erzsi akarta. Gyurka dühösen csapott a
szürkéi közé és a sujtásos inasával elvágtatott az éjben, mi meg a
többiekkel gyalogoltunk. Hátul a mamák, elül a fiatalok, legelül mi
ketten, Erzsi meg én.</p>
<p>Nem ittam egy csepp bort egész este és soha életemben nem voltam
oly részeg, mint ez este. Óriás nyárfák alatt mentünk. A rét fehér
volt a holdvilágtól, a szemhatár ezüstös ködbe olvadt.</p>
<p>Mikor már a városba értünk, Erzsi, akinek a keze oly könnyen
pihent a karomon, mint egy fátyoldarab, búsan mondta:</p>
<p>– Holnapután Herkules-fürdőre megyünk… Nem szívesen megyek…
Kinek fog akkor udvarolni?</p>
<p>– Én? Erzsi! Senkinek! <span class="pagenum"><a name="Page_19"
id="Page_19">-19-</a></span></p>
<p>– Komolyan, senkinek?</p>
<p>– Esküszöm!</p>
<p>Halkan nevetett.</p>
<p>– Már azt is eltanulta? És ugyan mire esküszik?</p>
<p>Mondom: nagyon részeg voltam. Vakmerően mondtam:</p>
<p>– Arra a csókra, amit adni fog…</p>
<p>Meghökkent és levette a kezét a karomról. Azt hittem, hogy
halálosan megsértettem, mikor halkan, alig hallhatóan mondta:</p>
<p>– Úgy szeretem, mint a testvéremet… Miért ne csókoljam meg?</p>
<p>Az ajkával könnyen megérintette a homlokomat, annyit éreztem,
mintha egy virágszirom esnék az arcomba.</p>
<p>– Itt jön az édesmama!</p>
<p>Harmadnapra fürdőbe utazott az apjával. Négy hétre búcsúztunk
el.</p>
<p>A mostohabátyám egypár napig kedvetlenül járt-kelt a házban,
aztán csomagoltatott és azt mondta, hogy Budapestre megy, új
lószerszámot venni. A fővárosból talán valami fürdőbe is rándul, –
útközben majd meggondolja magát, hogy melyikbe.</p>
<p>Négy hét elmult. Gyurka egy este betoppant <span class=
"pagenum"><a name="Page_20" id="Page_20">-20-</a></span> hozzánk és
udvariasan kezet csókolt édesanyámnak. Engem meg is csókolt, talán
először életében.</p>
<p>– Honnan jössz, Gyurka?</p>
<p>– Herkules-fürdőről.</p>
<p>– Mit csinálnak Erzsiék?</p>
<p>– Együtt jöttünk haza.</p>
<p>Jó ideig hallgatott, egyszerre azt mondta az édesanyámnak:</p>
<p>– Mama eljegyeztem magamat Hartay Erzsivel…</p>
<p>Az anyám néma meglepetéssel nézett reá. Gyurka is meg volt
indulva, a hangja remegett, amikor azt mondta: – Régóta szeretjük
már egymást!</p>
<p>Aztán elment. Én némán, elálló lélekzettel, félelmetesen lüktető
szívvel ültem a helyemen. Úgy éreztem, hogy most mindjárt reám
szakad az égbolt, az egész mindenséget pedig elnyeli a
sötétség.</p>
<p>Az édesanyám mosolyogva tette kezét a vállamra.</p>
<p>– Nagyon szerelmes vagy? Sebaj! Ilyen szerelmesnek még sokszor
akarlak látni!</p>
<p>Nem emlékszem már tisztán, hogy mennyit aludtam az éjjel, – azt
hiszem, nagyon keveset. Hajnalban már ott ólálkodtam az Erzsiék
kertje körül, amikor pedig a harmatos bokrok közt megvillant Erzsi
fehér ruhája, kinyitottam a rácsos <span class="pagenum"><a name=
"Page_21" id="Page_21">-21-</a></span> kaput. Egy nagyon szép és
nagyon férfias beszédet készítettem magamnak, amikor azonban
szemben állottam vele, csak ennyit tudtam mondani:</p>
<p>– Erzsi!</p>
<p>Mosolyogva fogott velem kezet… A térdeim remegtek a
felindulástól, le kellett ülnöm a kerti padra. Ő ott állott
előttem, a fölkelő napban, jókora rózsabokrétát tartott a
kezében.</p>
<p>– Mi baja, Jankó?</p>
<p>– Erzsi, – fúldokoltam, – mit csinált velem?</p>
<p>Csodálkozva mért végig, a szemében valami maliciózus szikra
villogott. Az arcához emelte a rózsáit és miközben halk hangon
beszélt hozzám, bűnbánóan, szinte alázatosan nézett a szemembe.
Közbe tegezett, amit pedig gyermekkorában nem tett…</p>
<p>– Jankó, édes Jankóm, hát legyen eszed! Csak nem vagy komolyan
szerelmes belém? Jankó, szegény Jankóm, hiszen egy egész évvel
idősebb vagyok nálad… Vagy két évvel vagyok idősebb nálad, mert
egyet mindig letagadtam… Mire te férfi leszel, én már öregasszony
leszek… Nekem férjhez kell mennem, nincs egyéb hátra, – előtted meg
nyitva áll az egész világ…</p>
<p>– Erzsi, én magát nagyon szeretem! – zokokogott föl bennem a
keserűség. <span class="pagenum"><a name="Page_22" id=
"Page_22">-22-</a></span></p>
<p>– Gyermek!</p>
<p>A hűvös kezével végigsimított a fejemen, most már jóakaró
hangon, bizonyos anyai fölénynyel beszélt hozzám. Azt tudott velem
csinálni, amit akart. A fölényes hangjával imponált, nagyon
boldogtalannak, de egyszercmind nagyon izléstelennek találtam
magamat. Egyszerre érezni kezdtem, hogy igazán tacskó vagyok még és
saját vakmerőségem, amelylyel reá mertem vetni a szememet erre az
okos, nagy leányra, arcomba kergette a szégyen pírját.</p>
<p>Hazamentem, a rózsákat magammal vittem. A rózsákat az
édesanyámnak küldte, csak egy piros bimbót küldött a vőlegényének.
Egy fehéret ő maga tűzött a kabátomra.</p>
<p>A vakációm véget ért és én visszatértem az egyetemre. Jó sokáig
nem jártam a hazámban, még a mostohabátyám lakodalmára se mentem
el, bármennyire hívtak is. Az édesanyám leveleiben bőségesen
beszámolt nekem a lakodalomról és a fiatal pár egyéb viselt
dolgairól is. Tudtam, hogy megvették a Szirmay-kastélyt és hogy
nagy házat visznek.</p>
<p>– Gyurka gyakran látogat el hozzám, – írta egyizben az
édesanyám, – de Erzsit csak ritkán látom. Nem is csodálom, egy
ilyen fiatal menyecskének mindig sok a dolga. Már három hete, hogy
nem láttam… <span class="pagenum"><a name="Page_23" id=
"Page_23">-23-</a></span></p>
<p>Én egy cseppet sem csodálkoztam ezen. Ismertem már az Erzsi
szokását. Ha valami megtetszett neki a házunkban, eljött hozzánk,
addig settenkedett, dormogott körülöttünk, bolondított bennünket,
míg odaajándékoztuk neki amit akart.</p>
<p>Akkor aztán nem jött el többet. <span class="pagenum"><a name=
"Page_24" id="Page_24">-24-</a></span></p>
<h3>Erzsébet.</h3>
<h4>I.</h4>
<p class="i2">Édes jó anyám!</p>
<p>Tegnapi leveléből, amelyben <i>nagyságos Jankó</i>jának szólít,
látom, hogy már értesült a kinevezésemről. Igen, kineveztek királyi
tanácsossá! Mint józanfejü ember nem adok sokat az ilyen cafrangra,
de hazudnám is, ha azt mondanám, hogy megvetem az új címet.
Harmincötéves korában az ember már elfárad egy kicsit a hivatalos
lajtorján és a legmagasabb helyről érkező elismerést
bátorítás-számba veszi.</p>
<p>Kevésbbé fontos, de nem kevésbbé érdekes hír, hogy Gyurkáék
Budapestre költöztek. Képzelje! Tegnapelőtt, – éppen a tanácsosi
banket következményeit aludtam ki, – levelet kaptam Erzsitől, vagy
mint most írja nevét: Erzsébet asszonytól. Nagyon szeretetreméltóan
írt, gratulált a nagyságos címhez és meginvitált a szerdai
zsúrjaira.</p>
<p>Őszintén szólva csodálkoztam a meghíváson. Tudom, hogy Erzsiék
sora rosszra fordult, amióta <span class="pagenum"><a name=
"Page_25" id="Page_25">-25-</a></span> sovány esztendők járnak a
gazdaságukra és amióta Gyurkából nagy kártyás lett és ezért
különösnek is találom, hogy a drága Budapesten házat akarnak vinni.
Bevallom különben, hogy Erzsébet asszony levelének az elolvasása
után elsőnek is azt kérdeztem magamtól: Vajjon mit akarhat tőlem ez
az asszony? Biztosra veszem, hogy akar valamit. Nem vagyok még
tisztában magammal, hogy menjek-e vagy nem. Igaz, hogy oly
kedvesen, oly melegen és sürgetve írt, hogy nagy udvariatlanság
volna tőlem, ha egyszerűen ignorálnám. Szeretném tudni, mi
édesanyám véleménye ebben a dologban? Maradtam stb.</p>
<p class="right"><i>Jankó.</i></p>
<p><i>U. i.</i> Szerencse, hogy a királyi tanácsosság csak cím. Ha
ő felségének eszébe jutna, hogy egyszer igazán kikérje a tanácsomat
valami dologban, alkalmasint azt kellene mondanom: Felség, majd
megkérdezzük az édesanyámat.</p>
<h4>II.</h4>
<p class="i2">Kedves jó anyám!</p>
<p>A mult héten ott jártam Gyurkáéknál. Elegáns lakást tartanak.
Azt hittem, nagy társaságot találok majd együtt, meglepetésemre az
asszony egyedül fogadott. Pongyolában volt, igaz, hogy csipkés
<span class="pagenum"><a name="Page_26" id=
"Page_26">-26-</a></span> selyempongyolában. Csodálatos, hogy abban
az asszonyban milyen kevés kárt tett az idő!</p>
<p>Erzsébet nagyon örült a látogatásomnak, gyerek módjára örült, és
én azt hiszem, hogy öröme őszinte volt. Kedvesnek találta, hogy nem
vártam meg a zsúrt, hanem megleptem őket családi körükben.
(Félreértés volt a dologban. Én azzal mentem oda, hogy a zsúrra
megyek, mivel az asszony, tévedésből, csütörtök helyett szerdát írt
a levélben.)</p>
<p>Gyurka nem volt odahaza, – a kaszinóban vacsorázott, – és én
egész estén át kedvem szerint pletykázhattam az asszonyokkal.
Majdnem éjfélig marasztaltak. Meg kell engedni Erzsébetnek: az
ember jól érzi magát nála. Sok művészi ízléssel és nagy kényelemmel
rendezte be a lakását, a konyhája, a cselédsége példásan van
idomítva. Ha az ember élete felét vendéglőkben tölti, mint jó
magam, meg tudja becsülni az ilyen előnyöket.</p>
<p>Most már azt is sejtem, <i>mit akar</i> tőlem Erzsébet. Gyurka
keveset van velük és ők, szegények, ugyancsak unják magukat a
fővárosban. Szükségük van valakire, aki elkíséri őket a színházba,
hangversenyre, sétahelyre. És én szívesen vállalkozom a cicisbeo
szerepére. Ez végre is kétoldalu szerződés, amelynél mindegyik fél
nyer. Van benne egy csepp önzés mind a két fél részéről, de
társadalmi szempontból is jogosult önzés. Erzsébet végre is olyan
előkelő asszony, hogy az ember – már hiúságból <span class=
"pagenum"><a name="Page_27" id="Page_27">-27-</a></span> is –
szívesen mutatkozik vele bárhol, a mellett igen okos asszony, aki
mindenhez tud szólni és – ha jókedvében van – elragadóan kedves. Mi
kell nekem egyéb? Éppen most kaptam tőle levelet, hogy jőjjek
vacsorára. Lesz parasztos túrós csusza, – ennyi idő alatt nem
felejtette el a kedves ételemet. Hanem most már elég is lesz a
pletykából. Maradtam stb.</p>
<p class="right"><i>Jankó.</i></p>
<p><i>U. i.</i> Édesanyám nagyon elcsodálkoznék, ha látná, hogy
Lizából, a Gyurka leányából, milyen nagy kisasszony lett már. Az én
számításom szerint alig lehet több tizenhat-tizenhétnél, de olyan
erős és nagy, mint egy huszéves leány. Nagyon hasonlít az
édesanyjára, különösen a szeme meg a járása. Csak valamivel
nagyobb. Mindenki testvéreknek nézi őket.</p>
<h4>III.</h4>
<p class="i2">Kedves anyám!</p>
<p>Utolsó levelében volt egy tréfás kérdés, amelyből azonban
kiéreztem a komolyt élt. Azt kérdezte tőlem, hogy nem udvarlok-e
Erzsébet asszonynak? Nos, képzelje el, édesanyám, hogy előtte
állok, erősen a szemébe nézek és pirúlás és habozás nélkül mondom:
Nem! Most már elhiszi, hogy nem? Nem <span class="pagenum"><a name=
"Page_28" id="Page_28">-28-</a></span> olyan asszony Erzsébet, aki
udvaroltatna magának. Józan, okos és tiszta, – ugyancsak rosszul
járna, aki előtte holmi léhaságokkal hozakodnék elő.</p>
<p>Ha ilyesmi volna köztünk, nem is akarna erőnek erejével
megházasítani. Képzelje, édesanyám szövetségesre talált
Erzsébetben, – ő is főkötő alá akar hozni.</p>
<p>Amikor először szóba hozta előttem a házasságot, a szemébe
nevettem. Hogy én már túl vagyok azokon az éveken…</p>
<p>Azt mondta, a férfi annyi idős, amennyinek tud látszani. Maga
(már mint én!) ez idő szerint harmincéves. Nem is okos dolog, ha az
ember gyerekészszel nősül. (Azt hiszem, ez a vágás Gyurkának
szólt.)</p>
<p>Elmondtam, hogy édesanyám újévtől kezdve velem fog lakni
Budapesten és hogy nem szeretném, ha valami kotnyeles kis asszonyka
ki akarná nézni a házamból. (Azt úgyis hiába akarná.)</p>
<p>Maga, úgylátszik, nem tudja, hogy összes tulajdonságai közül az
édesanyja a legszeretetreméltóbb tulajdonsága? kérdezte Erzsébet
asszony. Az édesanyja a hozománya, ami minden okos leány szemében
jó partivá teszi…</p>
<p>Nem mondom el a többit, de úgy vettem észre, hogy Erzsébet
asszony ugyancsak ismeri édesanyámat.</p>
<p>Mialatt ilyenekről beszélgettünk, Liza rendesen <span class=
"pagenum"><a name="Page_29" id="Page_29">-29-</a></span> ott ült a
zsámolyon, az édesanyja lábánál és épp úgy hizeleg neki, simogatja
a kezét és csókolja, mint Erzsébet asszony szokta
Erzsi-korában.</p>
<p>A szép sógornő különben egész komolyan nekilátott, hogy engem
főkötő alá hozzon. Jó ideig nem tudtam hozzájuk menni, hogy egy-két
csinos leányt ne találjak ott vendégségben. A Liza barátnőit.
Erzsébet aztán elmondta beszédközben, hogy az egyik ennyi
hozományra számíthat, a másik meg ennyire… Végre sejteni kezdtem,
hogy ezeket a bemutatókat az én kedvemért rendezik és egy hétig
kimaradtam a házukból. A finom Erzsébet azonnal megértett és a
legközelebbi meghívójában hangsúlyozta, hogy <i>egyedül</i> fogom
őket találni. Most megint jóbarátok vagyunk. Tudom ugyan, hogy
Erzsébet az én érdekemet akarta ezzel szolgálni, de még ilyen
alakjában is visszataszítónak találom a divatos férjvadászatot.</p>
<p>Most hivatalba kell mennem. Maradtam stb.</p>
<p class="right"><i>Jankó.</i></p>
<h4>IV.</h4>
<p class="i2">Édes jó anyám!</p>
<p>Liza ma megindultan és boldogan mutatta nekem azt a kedves, szép
levelet, amit édesanyámtól kapott. Meg is érdemelte a levelet, mert
tanu <span class="pagenum"><a name="Page_30" id=
"Page_30">-30-</a></span> vagyok reá, hogy az egész nagy szőnyeget
az utolsó öltésig maga himezte. Hetek óta már beszélni se lehetett
vele, egypárszor a színházból is elmaradt, – ahová pedig nagyon
szeret járni! – csakhogy a szőnyeg még elkészüljön az édesanyám
nevenapjára. Sietnem kell az írással, mert kikocsizunk a
Városligetbe stb.</p>
<p class="right"><i>Jankó.</i></p>
<h4>V.</h4>
<p class="i2">Kedves jó anyám!</p>
<p>Amennyire emlékeim visszanyulnak a múltba, mindig önben ismertem
legjobb barátomat és tanácsadómat és midőn most, meglett
férfilétemre, egy életbevágó kérdésben kell határoznom, első
gondolatom megint az volt, hogy édes szülőmhöz fordulok
tanácsért.</p>
<p>Kedves anyám! Arról van szó, hogy feleségül vegyem-e Lizát?
Igaz, hogy mi ketten, Liza és én, már bevallottuk egymásnak
szerelmünket, – Erzsébet asszony határozott kívánságára azonban
csak úgy jegyezhetjük el egymást, ha édesnyám is kívánja.</p>
<p>Anyám nem ismeri Lizát, de ismerem én. Ő reá nagyon illik a
példaszó: <i>Nézd meg az anyját, és vedd el a lányát.</i> Szép,
okos, nagyon okos, szerény, házias, takarékos, mint az anyja, igazi
feleségnek való, mint az anyja. <span class="pagenum"><a name=
"Page_31" id="Page_31">-31-</a></span></p>
<p>Talán csodálkozni fog hirtelen elhatározásomon, de ez
elhatározás már régóta fogamzott meg bennem. Akkor, amikor Liza az
apjával egyszer színház után nálam teázott. Erzsébet asszony nem
jöhetett velünk és amikor hazamenet elhaladtunk a házam előtt, Liza
nagy kedvet kapott megnézni a lakásomat.</p>
<p>Nagyon különös érzés az, amikor egy szép, tiszta leány ruhájának
illata vegyül bele legénylakásunk dohány- és bőrszagába! Ott
járt-kelt a butoraim közt, kiváncsian megbámulta a képeimet, a
könyveimet, egypár csipősséget mondott az inasomnak a hanyag
porolás miatt, aztán elkészítette a teánkat, és letelepedett a
hintaszékembe.</p>
<p>Nagyon különösen éreztem magam, amikor félig tréfásan, félig
komolyan azt mondtam neki:</p>
<p>– Jó volna nekem, ha minden este itt ülne!</p>
<p>Meghökkenve nézett reám, jó sokára lángvörös arccal, lesütött
szemmel suttogta:</p>
<p>– Kettőnkön áll!</p>
<p>Az édesatyja nevetett és azt mondta nekem:</p>
<p>– Ha parancsolod, mindjárt itt is hagyom neked.</p>
<p>(Gyurkának néha igen léha ötletei vannak.)</p>
<p>Azután nem történt semmi. Egyszer valami estély után azt mondtam
neki:</p>
<p>– Liza, ha egy kicsit szeret, ne táncoljon annyit Dezsényi
úrral. <span class="pagenum"><a name="Page_32" id=
"Page_32">-32-</a></span> Tudja olyan kiállhatatlanul hegyes,
fölfelé hajló orra volt, hogy az ember dühbe jött, ha csak
ránézett.</p>
<p>Dezsényi urat ki nem állhattam az illetlen bizalmaskodásai
miatt. Liza azt mondta:</p>
<p>– Nem táncolok vele többet. Ha akarja, mással sem. Ha akarja,
egyáltalán nem táncolok többet.</p>
<p>Oly alázatosan mondta, hogy szinte megindultam. Jó ideig nem
történt semmi. De ha náluk voltam, mindig olyan különösen nézett
reám. Hizelegve, alázatosan, fájdalmasan. Mintha valami néma
kérdést ismételgetne magában minduntalan, mintha valamit várna
tőlem. Mintha azt mondaná:</p>
<p>– Jó vagyok így? Vagy nem kellek így? Mit tegyek, hogy tessem
neked? Szólj, parancsolj, – engedelmeskedni fogok…</p>
<p>Egy nap az anyja szóba hozta előttem Lizát. Ez az asszony
mindent lát, mindent tud, és mindent hall. Azt mondta:</p>
<p>– Hallja, Jankó, nem engedem elbolondítani a kisleányomat! Mit
bántja? Nem magának való az ilyen szegény leány!</p>
<p>Most már beszélnem kellett és én beszéltem is.</p>
<p>Édesanyám, nagyon kérem, írjon Lizának, csak ennyit:</p>
<p>Erzsébet asszony függővé tette a beleegyezését az anyám
beleegyezésétől, de meg attól is, hogy édesanyám velünk fog lakni.
<span class="pagenum"><a name="Page_33" id=
"Page_33">-33-</a></span></p>
<p>– Mert, – mondja a jövendőbeli anyósom, – nem merlek titeket
egymásra bízni, nagyon elkényeztetének egymást. Kell a házba egy
okos asszony, aki kordában tart titeket.</p>
<p>Édesanyám, nagyon kérem, írjon Lizának, olyan kedves, szép
levelet, aminőt csak ön tud írni, hogy végre megtarthassuk az
eljegyzést. Maradtam stb.</p>
<p class="right"><i>Jankó.</i></p>
<h4>VI.</h4>
<p>E levélre a következő válasz érkezett:</p>
<p class="i2">Jó Jankóm!</p>
<p>Most már tudom, hogy <i>mit akart</i> Böske megint tőlünk.
Megtetszettél neki és téged akart. El is vitt már. Ezúttal azonban
nem fog elmaradni a házunktól, mint eddig szokta, – egy igazi
anyóstól ez nem telik ki. Tudom különben, hogy ebből a fajtából jó
asszonyok kerülnek ki, azért a hét végén személyesen hozom nektek
az áldásomat. Maradtam stb.</p>
<p class="right">szerető <i>anyád</i>. <span class=
"pagenum"><a name="Page_34" id="Page_34">-34-</a></span>
<span class="pagenum"><a name="Page_35" id="Page_35"><br />
-35-</a></span></p>
<div class="chapter">
<h2>Jankó jó útra tér</h2>
</div>
<p><span class="pagenum"><a name="Page_36" id=
"Page_36">-36-</a></span></p>
<p><span class="pagenum"><a name="Page_37" id="Page_37"><br />
-37-</a></span></p>
<p>Jankó igen rossz bizonyítványt hozott haza az iskolából. Olyan
rosszat, hogy a keresztapjának meg se merték mutatni. A családban
nagy gyászt és megbotránkozást szült ez az esemény. Az édesapja még
arra se méltatta Jankót, hogy pofonüsse. Azt mondta a feleségének:
Vidd a fiadat, vidd, hogy ne is lássam többet!</p>
<p>A fiadat! Az asszonyt halálosan megsebezte ez a kifejezés. Lám,
az ura őt akarja felelőssé tenni Jankó bukásáért!</p>
<p>– Hát mit csináljak vele? – kérdezte keserüen.</p>
<p>– Nem akarom többet látni! – dörögte az apa, akit egyébként
kisdeák korában két iskolából csaptak ki.</p>
<p>A boldogtalan anya fejgörcsöt kapott. Mit is kaphatott volna
egyebet? Jankó később azt mondta Palinak és Esztinek, hogy menjenek
vele rablósdit játszani a szérüskertbe. Hiszen ha az ember meg is
bukik latinból és magyar nyelvtanból, azért csak játszhatik
rablósdit – nem igaz? A testvérei azonban gőgösen hátat fordítottak
neki. Az ő szívüket mennyei boldogsággal töltötte el Jankó
balsorsa; híres <span class="pagenum"><a name="Page_38" id=
"Page_38">-38-</a></span> kis magolók voltak mind a ketten és az ő
tiszta jeles bizonyítványuk most már éppen vakító fényben
tündöklött a Jankó szekundáinak bús éjjelében.</p>
<p>Pali később előkereste a latin gyakorló könyvét és tüntetve
kiült a pitar elé olvasgatni. Azt mondta a szakácsnénak, hogy ő
sokkal jobban szeret latinból magyarra fordítani, mint játszani. A
szakácsné ezért elismeréssel adózott neki és megjövendölte, hogy
még nagy ember lesz belőle. Pali ezen aljas viselkedése, amelyben
határozottan volt valami sértő célzatosság, annyira fölháborította
Jankót, hogy egy pálcával megütötte öcscsét. Pali meg se szisszent
az ütésre, estig nem is panaszkodott senkinek, vacsoránál azonban
hirtelen elkezdett keservesen zokogni. Az édesapja megkérdezte,
hogy mi lelte és Pali bevallotta, hogy nagyon fáj a melle. Jankó
megütötte egy nagy rúddal, mert nem akart rablósdit játszani, hanem
inkább latint olvasott…</p>
<p>Apa nem verte meg Jankót, hanem erősen a szeme közé nézett és a
gyilkos haragtól megindult hangon így szólt hozzá: – Te, ha még
egyszer bántani mered ezt a fiút, agyonlőlek, mint a kutyát!</p>
<p>Palika és a szende Eszti ekkor szolgálatkészen a falon függő
puskára néztek, mintha csak azt akarnák mondani: Elhozzam,
édespapa?</p>
<p>Szó ami szó, Jankónak kutya sora lett. Mikor édesapja másnap
befogatott, hogy a szőlőbe hajtson, Jankó is föl akart mászni a
bricskára. Hiszen ha <span class="pagenum"><a name="Page_39" id=
"Page_39">-39-</a></span> az ember meg is bukik a latinból és
magyar nyelvtanból, azért csak kimehet a szőlőbe. Esztike azonban
tettetett csodálkozással kérdezte: – Apa, hát Jankó is velünk
jön?</p>
<p>– Jankó itthon marad és tanulni fog! – mondta az apa. Azzal a
lovak közé vágott.</p>
<p>Jankó otthon maradt, de könyvet se vett a kezébe. Egész délután
ott ült az udvar sarkában és nézte a kaparászó csibéket, a szíve
pedig nagyon fájt. Úgy érezte, hogy valami hallatlan
igazságtalanság történt vele.</p>
<p>Estére megjöttek a kirándulók és vacsorára cseresznyés rétest
kaptak. Palikának ekkor aggodalmai támadtak, hogy jár-e cseresznyés
rétes az olyan fiúnak, aki két tantárgyból megbukott…</p>
<p>– Apa, – kérdezte, – Jankó is kap a rétesből?</p>
<p>Apa nem válaszolt, anya pedig egy haragos pillantást vetett a
kis cselszövőre. Jankó azonban egyszerre valami nagy nyomást érzett
a szívén. Ettől a nyomástól talán megszabadulhatott volna, ha
kétszer-háromszor fölpofozhatta volna kedves fivérét, de mivel erre
gondolni se lehetett, szó nélkül fölkelt és bement a hálóba. Az
édesanyja utána ment és egy nagy darab rétest vitt neki, jóval
nagyobbat, mint amekkorát Pali kapott. Jankó azonban ellökte
magától az édesanyja kezét.</p>
<p>– Nem kell! Nem kell!</p>
<p>Az édesanyja nem korholta meg a neveletlenségeért. <span class=
"pagenum"><a name="Page_40" id="Page_40">-40-</a></span> Talán úgy
gondolta, hogy hiábavaló volna. Nagyot sóhajtott csak.</p>
<p>– Ennek a fiúnak nincs szíve! – mondta magában.</p>
<p>Tanulnia kellett volna, de nem tanult. Azért se tanult. Egypár
napig reggeltől estig a cselédház tájékán ődöngött és
összebarátkozott a béresgyerekkel. Ezek nem bánták, hogy megbukott
két tantárgyból. Bús végzete azonban még tovább is üldözte. A
parasztgyerekektől elkapott valami viszketős bőrkiütést. Három
napig mindig vakaródzott, ekkor aztán kitudódott a dolog. Nem tudni
miért, de az apja ebben Jankó erkölcsi züllésének egy újabb jelét
látta. A testvérei affektált undorodással kerülték és ő maga is úgy
érezte magát, mint a bélpoklos ember. Az édesanyja nagy gonddal
ápolgatta, – három nap alatt ki is gyógyította szerencsésen, – de
az örökös fájdalmas szemrehányás, amelyet Jankó az édesanyja
becézgetéséből kiérzett, végre elvadította. Mindjobban
rásúlyosodott ifju lelkére a tudat, hogy ő családjának nem olyan
kedves gyermeke, mint a másik kettő és az elnyomatás érzése gonosz
rabszolga-ösztönöket érlelt meg benne. Mindenkit meggyűlölt, már az
édesanyját se szerette úgy, mint annakelőtte. A testvérei iránt
körülbelül azt érezte, amit a farkaskölyök érezhet a házieb iránt.
Folyton alattomos csinyeken törte a fejét, amelyekkel
meggyötörhetné őket és a sok panasznak, vallatásnak és büntetésnek
<span class="pagenum"><a name="Page_41" id=
"Page_41">-41-</a></span> vége-hossza se lett. Azelőtt nagyon
őszinte fiu volt, most azzal lepte meg a családját, hogy vakmerő
hidegvérrel hazudozott.</p>
<p>A szülőket komoly aggodalom fogta el a Jankó jövőjére nézve.
Olyasmit képzeltek, hogy a fiu az iskolában valami rossz társaságba
került, mely megrontotta a jellemét. Az apa a javítóintézettel
kezdett példálózgatni, az anya pedig sokat sírt titokban.</p>
<p>Akkor történt, hogy Jankó egyszerre jó útra tért.</p>
<p>A grófi kert fala körül őgyelgett, a község végében. A vakolatát
hullató régi fal tetejében egy kisleányt látott meg.</p>
<p>Piszeorru, ravaszarcu, rőthaju, de egészben véve csinos kisleány
volt, aki merészen ott lovagolt a magas fal tetején. Az arca vörös
volt a sírástól és komolyan elmélázva tekintett maga elé; a
szakértő szeme meglátja rajta, hogy nagyon megverték a
kisleányt.</p>
<p>– Jankó! – mondta halkan.</p>
<p>– Mit akarsz? – kérdezte a fiu, miközben egy követ keresett,
amelylyel szükség esetén megdobhatná a leányt.</p>
<p>– Ugy-e, te két tantárgyból megbuktál?</p>
<p>– Mi közöd hozzá?</p>
<p>– Az öcsédtől tudom, Palitól. Ki nem állhattam Palit, mert
árulkodó és nyafogó. Ha megint erre jön, ráuszítom a nagy
kutyánkat. <span class="pagenum"><a name="Page_42" id=
"Page_42">-42-</a></span></p>
<p>Jankó e perctől fogva némi rokonszenvet érzett a leány
iránt.</p>
<p>– Ugy-e, te Mariska vagy, apád a grófi kertész?</p>
<p>– Főkertész! – javította ki a kisleány.</p>
<p>– Az én apám ügyvéd és az ügyvéd több, mint a főkertész.</p>
<p>Mariska nem mondott ellent és a társalgást ezzel be is lehetett
volna fejezni. Jankó elindult, de aztán megint visszafordult.</p>
<p>– Mit csinálsz te ott? – kérdezte.</p>
<p>– Megvertek, – válaszolt a kisleány.</p>
<p>Ez a kijelentés meglepte Jankót. Ő is úgy képzelte, hogy a
leányokat egyáltalában nem szokták komolyan megverni, legfölebb
csak sarokba állítják őket. Fölébredt tehát benne a gyanu, hogy
Mariska csak henceg.</p>
<p>– Mivel vertek meg? – kérdezte gúnyosan. – Talán törölgető
rongygyal?</p>
<p>A kisleányt láthatólag sértette ez a gyanusítás.</p>
<p>– Bottal! – mondta önérzetesen.</p>
<p>Azzal feltürte karján a ruhát, – a vékony karján sötétkék folt
látszott.</p>
<p>– No ez már valami! – gondolta Jankó és e pillanatban az egész
női nem, amelyről eddig nem sokat tartott, nagyot nőtt a
becsülésében.</p>
<p>– Akarod, hogy én is fölmásszak a falra? – kérdezte.
<span class="pagenum"><a name="Page_43" id=
"Page_43">-43-</a></span></p>
<p>– A sarkon fölmászhatsz, én is ott szoktam ki-bejárni.</p>
<p>Néhány perc mulva a két gyermek már együtt volt a grófi kertben.
Mariska elvezette új barátját a gyümölcsösbe, ahol erősen
megdézsmálták az éretlen gyümölcsöt. A fiu azt mondta, hogy ő csak
addig szereti a barackot, amíg magvastul ketté lehet harapni.</p>
<p>– Ha akarod, – mondta később Mariska, – most fölviszlek a
kastély padlására. Ott senki se jár és sok holmi van, amivel
játszani lehet.</p>
<p>A kastély egyik hátsó kijárásán át fölértek az emeletre és mivel
senkivel se találkoztak, besurrantak a nyitott padlásajtón. A régi
háznak aránytalanul magas barok-teteje volt és a két gyermek a
poros gerendák egész erdejében találta magát. A kisleány megmutatta
Jankónak a padlás nevezetességeit, a nagy víztartót, amely a grófi
fürdőszokákat szolgálta és a vászonvödröket, melyeket talán a
tűzvész esetére tartottak ott. Az egyik kémény mellett jókora
szalmarakást találtak. Itt megtelepedtek a gyermekek. Jankó egy
csomag gyujót vett ki a zsebéből és azt mondta, hogy most
tűzijátékot fognak játszani. Meggyujtott egy szalmaszálat és
kacskaringós ábrákat rajzolt a levegőben, ami a homályban igen
szépen festett.</p>
<p>– Most nézzünk ki a padlásablakon! – indítványozta Mariska.
<span class="pagenum"><a name="Page_44" id=
"Page_44">-44-</a></span></p>
<p>Az ablakból igen érdekes kilátás nyílott, még a Jankóék
szőlőjéig is el lehetett látni. Mire behúzták megint a fejüket az
ablakból, nagy fényesség világította meg a padlást: a szalmarakás
lobogó lánggal égett.</p>
<p>Mariska nagyon megszeppent.</p>
<p>– Szaladjunk, mert verést kapunk! – kiáltotta.</p>
<p>– Nem, – mondta Jankó, – játszunk inkább tűzoltósdit. Te majd
mered a vizet, én meg oltom a tüzet.</p>
<p>A víztartó szerencsére telve volt, így hát nekiláthattak az
oltásnak. Az első vödör víz, amit beleöntöttek az égő szalmába, azt
eredményezte, hogy a láng még magasabbra csapott és hogy sűrű
füstfelhő gomolygott a szemükbe. Jankó azonban nem volt az a fiu,
aki egyhamar abbahagy valamit, ha belekezdett. A ruhája szikrát
fogott, azt is végig kellett locsolnia, a keze is fájt, amint
megcsapta a láng, de azért dühös buzgalommal hordta tovább a vizet.
Isten tudná hogyan, végül valóban eloltotta a tüzet. A szalma már
akkor mind pernyévé égett. Még az izzó gerendákat is végigöntözte.
Most már el akartak menni, de a rettenetes füstben, amely betölötte
a padlást, nem találták meg egyhamar a lejárást. Egymás kezét
fogva, ide-oda tipegtek. Jankó egyszerre úgy érezte, hogy valami
nagyon kalapál a fejében és úgy tapasztalta, hogy nem lát semmit.
Aztán megbotlott egy gerendában. Elesett. Elájult. Aléltságában is
úgy <span class="pagenum"><a name="Page_45" id=
"Page_45">-45-</a></span> rémlett neki, mintha lármát hallana maga
körül, majd úgy érezte, mintha valaki fölemelné és vinné.</p>
<p>Mikor később újra magához tért és kinyitotta a szemét,
aranyozott padmalyra esett a tekintete. Idegen helyen volt. Puha,
nagy diványon feküdt, a két kezén pedig valami kötést érzett. A
keze igen fájt. Az édesanyja ott térdepelt mellette, azonkívül egy
öreg asszonyság is ott volt a szobában.</p>
<p>Jankónak eszébe jutott mindaz, ami történt és ekkor hirtelen
lehunyta megint a szemét és azon gondolkozott, hogy miféle
füllentéssel vághatná ki magát a bajból. A szomszéd szobából
behallatszott két indulatosan beszélgető férfi hangja. Az egyik az
édesapjáé volt, a másik valami idegen emberé.</p>
<p>– Hihetetlen! – kiáltotta az idegen férfi. – Hogy egy tízéves
fiucska ilyenre képes legyen! A kertész leánya mindent elmondott… A
gyermekek ott játszottak a kertben, amikor észrevették, hogy a
kastély padlásablakából füst száll ki… Figyelmeztetni akarták a
cselédséget, de mivel a folyosón nem találtak senkit, fölszaladtak
a padlásra… A padlás már akkor egy tűz volt… A bátor fiu rögtön
nekilátott az oltásnak… Mennyi hősiesség, mennyi szívósság egy kis
fiúban! Sok férfi példát vehetne rajta. A ruhája kiégett, a keze
megsebesült, de ő még nem hagyta abba, míg urává nem lett a
veszedelemnek… Most már tudjuk a tűz okát is: egyik gerenda bele
van építve a kéménybe, az fogott szikrát… <span class=
"pagenum"><a name="Page_46" id="Page_46">-46-</a></span></p>
<p>– Mariska okos leány, – gondolta Jankó magában, – most már
tudom, hogy mit kell vallanom.</p>
<p>Azzal fölült a diványon és ránevetett az édesanyjára. Az anyja
zokogva csókolta végig a fájó kezét…</p>
<p>Az apja bejött és vele az idegen úr is, akivel beszélgetett.</p>
<p>– Íme fiam, – mondta az apa bizonyos szertartásos gyöngédséggel,
– ez az úr itt a méltóságos gróf úr, aki úgy találja, hogy igen
derekasan viselkedtél.</p>
<p>– Kedves ifju barátom, – mondta a gróf, – adja ide a kis kezét.
Meg akarom szorítani a kezét, nem mint egy jó kis fiúét szokás,
hanem mint egy emberét, akit nagyrabecsülünk. Mert én magát
nagyrabecsülöm.</p>
<p>– Fiam, – mondta az apa, – sohase feledd el azt, amit a
méltóságos gróf úr mondott most neked. Erre büszke lehetsz egész
életeden át, mert ilyet még aligha mondtak tízéves fiúnak.</p>
<p>Az apa ekkor megcsókolta Jankót. Igen boldognak és büszkének
látszott. Az édesanyja is megcsókolta, a grófné is. Aztán
hazavitték a fiút. Aznap az ágyat kellett őriznie, de másnap már
kiengedték a szobából. A keze be volt még kötve és ezt a bepólyált
gyerekkezet áhitattal és meghatottan szemlélték az emberek. Maga
Jankó is bizonyos tisztelettel nézegette a kezét. Az apja még a
hivatalos útjain is magával <span class="pagenum"><a name="Page_47"
id="Page_47">-47-</a></span> akarta vinni a fiút. Azzal az
ürügygyel tette, hogy maga akar vigyázni a beteg kezére, igazában
azonban csak parádézni akart vele. Az emberek úton-útfélen
megállították őket és mindenki azt hitte, hogy föltétlenül meg kell
simogatnia a Jankó arcát. Az apátplébános úr egész kis beszédet
intézett hozzá, miközben köny szivárgott a szemébe. A szőlőbe is
elvitték Jankót és ha nem fájt volna a keze, apa talán megengedte
volna neki azt is, hogy ő hajtsa a lovakat.</p>
<p>Negyednapra eljött a gróf. Egy pónifogatot hozott ajándékba. Ez
a nagyúr egészen belebolondult Jankóba. Ő egész életét a férfiasság
kultuszának szentelte és boldog volt, hogy e tulajdonságokat,
amelyekre oly sokat tartott, megtalálta egy gyermek lelkében. Azt
mondta, hogy ilyenre csak magyar fiu képes és hogy ez a magyarság
jövőjének egyik garanciája… Beszédközben a Jankó tanulmányai után
tudakozódott. Az apa ekkor zavart mosolylyal bevallotta, hogy a fiu
megbukott két tantárgyból és hogy ismételnie kell az osztályt. A
grófot a Jankó két szekundája láthatólag nagyon fölvidította.</p>
<p>– Nagyszerü fiu! – mondta. – Persze, az ilyen erős jellemü és
önálló gondolkodásu gyerek sehogy sem illik bele az iskola
kicsinyes keretébe.</p>
<p>Aztán elmondta, hogy valaha ő is megbukott a Teréziánumban. Az
apa ráduplázott azzal a jókedvü vallomással, hogy őt meg két
iskolából kicsapták. <span class="pagenum"><a name="Page_48" id=
"Page_48">-48-</a></span> Ezek után megegyeztek abban, hogy az
életrevaló és derék fiúk többnyire rossz tanulók, az első eminensek
pedig kevés kivétellel alamuszi és jellemtelen fráterek.</p>
<p>Jankó egy csapásssal meghódította a környezete szívét és a meleg
szeretettől, amely feléje áradt, megnyílott az ő szíve is. Az
elnyomott kis proletárból szabad ember lett. A Napoleon gárdistája,
ha a fejébe nyomták a medvebőrös süveget, elhitte, hogy ő a világ
legvitézebb katonája; Jankó szívében is valami gárda-erényt nevelt
a jóakarat, amely körülvette. Egyébként maga is elhitte, hogy
valami szép és nemes dolgot művelt a grófi padláson.</p>
<p>Hogy ő maga volt a gyujtogató, azt titkolnia se kellett; a
gyermek fantáziájában ezt a kis epizódot teljesen elhomályosította
az, ami következett. A testvéreivel hamarosan megbékült, a
pónifogata egyébként is ellenállhatatlan erővel feléje vonzotta
Pali és Eszti rokonszenvét. Jankó bizonyos fölényes gyöngédséget
tanusított irántuk és a kicsinyek természetes védőjének tekintette
magát.</p>
<p>Alkalmasint a gróf befolyásán fordult, hogy pótvizsgára
eresztették, de az már az ő érdeme volt, hogy karácsonykor jó
bizonyítványt hozott haza. A bizonyítványra egyébként azt mondta az
édesapja:</p>
<p>– Furcsa emberek is azok a professzorok! <span class=
"pagenum"><a name="Page_49" id="Page_49">-49-</a></span></p>
<div class="chapter">
<h2>A svadron apja</h2>
</div>
<p><span class="pagenum"><a name="Page_50" id=
"Page_50">-50-</a></span></p>
<p><span class="pagenum"><a name="Page_51" id="Page_51"><br />
-51-</a></span></p>
<p>A kis történetet Szarka báró hadapród-őrmester mondta el egy
három asszonyból álló társaságnak. Az ifju harcos egy nagy
karosszékben ült, amelybe egészen belesüppedt, széles huszárkardját
a két térde közé fogta és habostortát evett egy kis tányérról.
Meglehetős zavarban volt, kissé hebegett és elvörösödött, de azért
mégis igen merész pillantásokat vetett a szép háziasszony felé. Már
hetek óta mindennapos volt ebben a házban, őszinte sajnálatára
azonban sehogy sem akarták hírbe hozni az asszonynyal. A kis huszár
csinos, szőke fiu volt és ujabban valósággal divatcikké lett a
kisváros unatkozó hölgyei közt. Az általános figyelem azon a napon
kezdett feléje fordulni, amikor egyszer bosztont akart táncolni
Szigfrid gyászindulójára. Valami német kisasszony zongorázott és
amikor az Istenek alkonyából játszott, Szarka báró, aki a hallgatók
közt volt, sugárzó arccal lecsatolta a kardját és azt mondta egyik
fiatal leánynak: Tini nagysád, tetszik egy forduló?</p>
<p>Akik aztán többet foglalkoztak a kadéttal, azok úgy találták,
hogy a lelke valóságos kincsesbányája a sületlennél sületlenebb
ötleteknek. Nyiltan hirdette, <span class="pagenum"><a name=
"Page_52" id="Page_52">-52-</a></span> hogy neki két híres ember az
ideálja: egy ismert versenyistálló tulajdonos és Zrinyi Miklós.
Paripákon milliókat nyerni és a hazáért meghalni, ez volt szerinte
az élet koronája. Ilyenféle mondásai bizonyos népszerűséget
szereztek neki, különösen asszonyok körében. Akadtak azonban
emberek, akik azt állították róla, hogy nem is annyira naiv, mint
inkább furfangos kópé. Csak szimulálja a tudatlanságot. Az
ilyenekre aztán szörnyen haragudott.</p>
<p>Szarka báró tehát habos tortát evett és egy kis történetet
mondott el a három asszonynak. Átadom neki a szót és csak azt a
jogot tartom fönn magamnak, hogy elbeszéléséből kihagyjam az
<i>állapot</i> szót, amelyet ő okkal és ok nélkül, de igen sűrűen
alkalmazott.</p>
<p>– A hölgyek azt hiszik, hogy a katonaság olyan könnyü állapot,
én azonban, aki most már majdnem hat hónapja vagyok a csapatnál,
mondhatom, hogy nagyságtok tévedésben vannak. Egy héttel ezelőtt
példának okáért agyon akartam magamat lőni. A pisztoly már meg volt
töltve, a búcsúzó levelek már meg voltak írva… Már hogy én
boldogtalan szerelemből akartam volna meghalni? Nem, kérem, –
szolgálati ügyből kifolyólag… A nők nem érdemlik meg, hogy az ember
meghaljon értük, – mert semmit sem vesznek komolyan… Bocsánatot
kérek, én nem említettem nevet és a jelenlevők mindig kivételek.
<span class="pagenum"><a name="Page_53" id=
"Page_53">-53-</a></span></p>
<p>Mondom: egészen komolyan agyon akartam magamat lőni és
öngyilkosságom oka Krall kapitány volt, a svadron előbbi
parancsnoka. Krall igazi vadállat, sőt mondhatnám: igen különös
ember. Sajnálom, hogy olyan hirtelen elutazott, mert megmondtam
volna neki a véleményemet. Hogy mit mondanék neki, ha most belépne
a szobába? Azt, hogy igen különös ember…</p>
<p>A neve Krall von Geyerkrall. Látásból nagyságtok is ismerték…
Micsoda? Hogy csinos ember lett volna? Már bocsánatot kérek, hiszen
szemüveget viselt! Aki pedig rövidlátó, az legyen doktor, de ne
huszár, ezt mondta már Napoleon is. Olyan volt az orra, mintha
mindig rossz szagot érezne. A legnagyobb baja az volt, hogy
magyarul is tudott… Hogy baj-e, ha egy huszártiszt magyarul tud?
Német tisztnél igenis nagy baj. Mert a németek mind úgy beszélnek
magyarul, hogy senkisem érti meg őket. Mivel egy kapitánynak nem
mondhatja az ember, hogy beszéljen értelmesebben, ennélfogva soha
sem tudja senki, hogy mit akar tulajdonképpen és a legénység
mindent fordítva csinál… Aki nem tud magyarul, az lefordíttat
mindent a legénységnek és akkor nincs is baj… Krall kapitány úr
valami amsterdami tájszólással beszélt és mivel csak minden tizedik
szavát tudtuk megérteni, tehát azt hitte, hogy az egész svadron
csupa hülyéből áll, akik nem értik meg a tulajdon anyanyelvüket
<span class="pagenum"><a name="Page_54" id=
"Page_54">-54-</a></span> és úgyis bánt velünk, mintha mindannyian
trottlik volnánk…</p>
<p>Én ezt a vadállatot már azért is gyűlöltem, mert mindig valami
fehér port kevert az ivóvizébe, nem tudom mi lehetett, bort pedig
sohasem ivott. Egyszer a tiszti asztalnál ebédelt Ipeghy gróf és
azt kérdezte Kralltól, hogy milyen nemzetiségü? Tudják mit mondott
a kapitány? Nagyon csodálkozott és azt mondta, hogy ő nem érti a
kérdést. Ő semmiféle nemzetiség, hanem császári és királyi katona.
Milanóban született, amikor ott még osztrák garnizon volt és a
regemenc-káplán keresztelte meg. Az édesapja az olmüci kaszárnyában
született, azt is a regement papja könyvelte el.</p>
<p>Ha a kapitány valami miatt haragudott, pedig mindig haragudott,
akkor azt mondta: Sie Kerl! – Hanem hogy mondta azt! Az arcát
odatolta a bűnös arcához, a zöld szemével majd átdöfte, a Kerl-t
pedig Khaerl-nek ejtette. Megjegyzem, ő a legényeket sem tegezte,
neki mindenki Sie volt…</p>
<p>Hogy beszéljek már az öngyilkosságomról? Jól van kérem. Már
ötödfél hónapja szolgáltam a svadronban, anélkül, hogy Krall
kapitány úrral másról szóltam volna, mint szolgálati ügyekről.
Ebédnél ugyan mindig egy asztalnál ültünk, de a kapitány sohasem
szólt hozzám és különben is olyan gyorsan tálaltatott, hogy az
embernek a nyeléshez is alig maradt ideje. Engem nagyon bántott
<span class="pagenum"><a name="Page_55" id=
"Page_55">-55-</a></span> ez a furcsa viszony, mert szeretek
mindenkivel barátságban élni, különösen a fölebbvalóimmal.</p>
<p>Két héttel ezelőtt volt a kapitány nevenapja és ekkor
elhatároztam, hogy törik-szakad, de most már lefülelem az öreget. A
tiszteknek nem szóltam semmit, de az altisztekkel elhatároztuk,
hogy vacsora után szerenádot hozunk a kapitánynak. Az első cugban
vannak a nótás legények – pacsirta-cúgnak is szokták nevezni, –
azokkal összepróbálunk egypár szép dalt, aztán elénekeljük Krall
ablaka alatt. Az öreg nyolc órakor már otthon szokott lenni,
takarodó előtt tehát már vége lehet a parádénak. Eleintén minden
jól folyt. A kiállított strázsa jelentette, hogy a kapitány otthon
van és mi vagy tizenöten énekesek és vagy negyvenen lampionvívő
huszárok odavonultunk a lakása elé, amely a községi bikaistálló
szomszédságában volt. A fiúk igazán gyönyörűen fújták, nem hiába
tartottunk annyi próbát. A szerenád hatása azonban furcsa volt. A
kapitány kinyitotta az ablakát és a dühtől eltorzult arccal a
következő szónoklatot intézte hozzánk:</p>
<p>– Ihr Kerle! Maul halten! Morgen alle zum Rapport!</p>
<p>Elszontyolodva vonultunk a kaszárnya felé. A strázsamester meg
velem szemtelenkedett, azt mondta, én biztattam föl a legénységet,
pedig nekem tudnom kellett volna, hogy mi lesz a dolog vége.
<span class="pagenum"><a name="Page_56" id=
"Page_56">-56-</a></span></p>
<p>Másnap nagy vizsgálat folyt a pacsirták közt. A kapitány a
fejébe vette, hogy valami csúfot akartunk rajta elkövetni és ez a
gyanúja gyilkos dühbe hozta. Végül meggyőződhetett arról, hogy az ő
fölfogása szerint sem vagyunk annyira gonoszak, mint inkább ostobák
és azért meglehetősen mérsékelt bűntetéssel szabadultunk. Én
egynapi szobaáristomot kaptam. Amikor kitöltöttem, elhatároztam,
hogy nem hagyom ennyiben a dolgot. Roppantul bántott a gondolat,
hogy Krall azt hiszi, mi meg akartuk csúfolni, pedig örömben és
tisztességben akartuk részesíteni. Sajnáltam az egész féleértést,
sajnáltam a legénységet, de magát Krallt is sajnáltam. Miféle élete
lehet olyan embernek, aki természetesnek találja, hogy őt mindenki
gyűlöli? Parádéba öltöztem tehát és elmentem a lakására. Egy szép
és szívhez szóló beszédet készítettem magamnak, amelyben meggyőzően
kifejtem, hogy bennünket csak a svadronparancsnok iránt való
gyermeki ragaszkodásunk vezetett és ha ügyetlen formában fejeztük
is ki, azért nem akartuk megbántani… Nem tagadom, szorongó szívvel
léptem a kapitány lakásába. Megkérdezte, hogy mit akarok és némán
hallgatott végig. Mikor befejeztem, így szólt hozzám:</p>
<p>– Sie Kerl, sind Sie verrückt? Morgen zum Rapport! Jetzt
marsch!</p>
<p>Ez a dolog aztán rettenetesen elkeserített. Hazamentem,
<span class="pagenum"><a name="Page_57" id=
"Page_57">-57-</a></span> nem is ettem az nap, este pedig
elhatároztam, hogy főbe lövöm magamat. Nekem ne mondja többet,
hogy: Sie Kerl!</p>
<p>Este se ettem semmit, hanem búcsúzó leveleket írtam, aztán
megtöltöttem a pisztolyomat és megittam egy üveg bort.</p>
<p>Éjfélkor akartam magamat agyonlőni, de tíz óra felé nagyon
elálmosodtam és el is aludtam. A nagy keserűségem következtében
igen mélyen aludtam és amikor fölébredtem, odakünn már világos
nappal volt. Nagyon éhes voltam és elhatároztam, hogy mielőtt
végeznék magammal, előbb még megreggelizem. Éppen a legényemet
kerestem, amikor nagy zsibongás hallatszott be az utcáról. Annyi
piros huszársapka nyüzsgött künn, mintha pipacsos rétté változott
volna az utca. Az ablakon át kiszóltam Gulyás káplárnak, hogy mi
történik?</p>
<p>– Hát nem hallotta a kadét úr? A régi svadronosunk, Sujtár
kapitány úr visszajött a törzstiszti iskolából és megint átvette a
kommandót. A hajnali vonattal érkezett meg és a legénység mind
kiment a vasútra.</p>
<p>– És mi lesz Krall kapitánynyal?</p>
<p>– Hát ő visszamegy a régi svadronjához, második kapitánynak.</p>
<p>– És milyen volt a fogadás a vasuton?</p>
<p>– Nagyszerü! Mikor Sujtár kapitány úr kiszállt a kocsiból, a
legények mind elkezdtek kurjongatni <span class="pagenum"><a name=
"Page_58" id="Page_58">-58-</a></span> meg éljenezni, aztán sokan
nekiestek a kuffereknek, hogy bevigyék a városba, sokan meg
nekiestek a kapitánynak, hogy a vállukon hozzák a kaszárnyába.</p>
<p>– És mit mondott a kapitány?</p>
<p>– Azt mondta: fiúk, én nem vagyok Jézus Krisztus, hogy
szamárháton lovagoljak a városba, azért eresszetek el, mert úgy
váglak pofon, hogy a fogatok doppelreihebe marsiroz ki a szátokon.
A trombitást, aki sehogysem akarta elereszteni, a lábát fogta,
pofon is vágta.</p>
<p>– Nagyszerü ember lehet az a Sujtár kapitány? – kiáltottam.</p>
<p>– Meghiszem azt! – mondta a káplár. – A kadét úr nem ismeri még,
de majd meglátja, hogy milyen fain úriember. A svadron apja!</p>
<p>Jól van, – gondoltam magamban, – mielőtt agyonlőném magamat,
megnézem a svadron apját!</p>
<p>Fölvettem az atillámat és elmentem a kaszárnyába. Azt hittem,
Sujtár talán ott lesz. A kapitány nem volt ott, az udvaron azonban
fura dolgot láttam. A legénység ugyanis egészen pucéran a nagy kút
körül sorakozott, ott vizet mertek egymás nyakába és szalmával
végigcsutakolták egymást. Megtudtam, hogy ez az új kapitány
parancsára történik. Künn a pályaudvaron észrevette, hogy egyik
legény nem a legtisztább és azért parancsot adott, hogy csutakolják
meg az egész svadront. <span class="pagenum"><a name="Page_59" id=
"Page_59">-59-</a></span></p>
<p>Azonnal siettem a lakására. Az inasa azt mondta, hogy a
kapitány, aki egy szuszra utazott le Bécsből, lefeküdt egy órát
aludni, de Sujtár meghallotta a hangomat és az ajtón keresztül azt
kérdezte, hogy ki az a barom, aki ilyenkor alkalmatlankodik az
embereknek? Mikor megtudta, hogy a kadét, azt mondta: Bujjon
be!</p>
<p>Ágyában fogadott. Első pillanatban megijedtem a tüskés
bajuszától, meg a mély basszusától. Haptákba vágtam magamat és azt
mondtam: Herr rittmeiszter melde gehorzamszt – és többi…</p>
<p>– Teremtőm, micsoda német marhával vert meg megint az Isten! –
sóhajtotta Sujtár.</p>
<p>– Bocsánat, nem vagyok német, hanem magyar! – mondtam.</p>
<p>– Hát akkor beszélj emberi nyelven, te nyavalyás. Ott a pálinka
meg a cigaretta, tölts nekem is.</p>
<p>Miután elszívtam egy cigarettát, Sujtár így szólt hozzám:</p>
<p>– Most lódulj a kaszárnyába és jegyezd meg, hogy ezentúl mindig
ott kell lenned a hajnali abrakoltatásnál. A lustálkodásnak
egyáltalában vége lesz most már! A svadron egészen elzüllött,
olyan, mint a csürhe… De hiszen majd megemlegetitek azt a napot,
amikor visszajöttem! Igaz, hogy el ne felejtsem: délben legyen
szerencsém ebédre! És miféle kanárizsinórt viselsz az atilládon?
Hatórai <span class="pagenum"><a name="Page_60" id=
"Page_60">-60-</a></span> dunkli! Este majd elkísérhetsz
Ipeghyékhez, bált adnak és szóltam nekik, hogy téged is hívjanak
meg. Szervusz!</p>
<p>Boldogan siettem a kaszárnyába. Már nem kell magamat agyonlőnöm,
mert olyan fölebbvalóm van, aki alatt öröm szolgálni. Most azonban
csókolom a kezüket, el kell mennem. Puskavizit lesz és ha nem
vagyok ott, Sujtár megnyúz elevenen… <span class="pagenum"><a name=
"Page_61" id="Page_61">-61-</a></span></p>
<div class="chapter">
<h2>Ulászló király pajzsa</h2>
</div>
<p><span class="pagenum"><a name="Page_62" id=
"Page_62">-62-</a></span></p>
<p><span class="pagenum"><a name="Page_63" id="Page_63"><br />
-63-</a></span></p>
<p>Poprády báró, akinek kortársai már régebben (és valljuk meg,
hogy joggal) a bolond előnevet adományozták, egy nap négy kutyája
kiséretében a szentgyörgyi nagyutcán sétált, amikor hangos asszonyi
sikoltozás ütötte meg a fülét. A bolond báró ekkor egy
párduc-agárral átrepült a legközelebbi kerítésen és esze nélkül
berobogott az udvarra, ahonnan a sikoltozás hallatszott. Neki
ugyanis sportszerü szenvedélye volt a mentés. Ott volt csak igazán
elemében, ahol árvíz pusztított és tűzvész dühöngött, ahol
megvadult lovakkal és veszett ebekkel lehetett szembeszállani.</p>
<p>Ezúttal tényleg nagy veszedelemnek lett szemtanúja: egy szegény
özvegyasszony udvarán licitáltak, néhány száz forint és járulékai
erejéig. Most éppen a tehénkéjét vezették ki az istállóból és az
árverést szenvedő kétségbeesett siránkozással ölelte át az
okosszemü riska hattyufehér nyakát. A porontyai meg – voltak vagy
négyen – szepegve kapaszkodtak az édesanyjuk szoknyájába.</p>
<p>– Negyven forint! Ki ad többet? – kérdezte rendületlen
nyugalommal a végrehajtó. <span class="pagenum"><a name="Page_64"
id="Page_64">-64-</a></span></p>
<p>A bárót, akinek egyébként már elég dolga akadt végrehajtókkal,
nagyon fölháborította ez a jelenet.</p>
<p>Özvegyasszonyt licitálni, micsoda lovagiatlanság? Ilyet nem
szabad eltűrni! Azonnal takarodjék a végrehajtó, mert lelövi, mint
az izét… Lelövöm, mint az izét, vagy pedig leizélem, mint a kutyát,
ez volt a bolond báró kedves szólása.</p>
<p>Egy kicsit ordítozott még az ügyvéddel, aztán hirtelen
elpárolgott a haragja és hideg főúri gőg hangján kezdett
beszélni.</p>
<p>– Mennyire rúg az egész potomság? Megfizetem!</p>
<p>– Háromszázharminc forint mindössze…</p>
<p>Poprády kotorászni kezdett a zsebében és talált is vagy harminc
forintot. Az ügyvéd elfogadta a részletfizetést és megigérte, hogy
az árverést elhalasztja két hétre.</p>
<p>– De mi lesz velem két hét mulva? – jajgatott az asszony.</p>
<p>– Fogja be a száját! – szólt Poprády nyersen. – Mondtam már,
hogy megfizetem azt a potomságot!</p>
<p>Azzal elment a négy kutyájával…</p>
<p class="center">*</p>
<p>Háromszáz forint ugyan potomság olyan úr szemében, aki már
elköltött háromszázezret is, de azért a bolond bárónak még sem volt
háromszáz forintja. Már jó régen nem látott annyi pénzt a
tárcájában <span class="pagenum"><a name="Page_65" id=
"Page_65">-65-</a></span> és örökös pillanatnyi pénzzavara már
szinte közmondásossá lett.</p>
<p>Poprády egy esztendő óta hatalmas rokonának, Szentgyörgyi
grófnak kenyerén élt. A nagy úr, akinek évi jövedelmét félmillióra
becsülték, vagy féltucat rokonát tartotta magánál, csupa letört
urat, miként mondta, versenyistállójának szolgálatképtelenné lett
paripáihoz hasonlítván őket. Adott nekik lakást a kastélyban és
szabad asztalt, az inasait és a fogatait is szívesen bocsátotta a
rendelkezésükre, de pénzt nem adott nekik egy krajcárt sem. Ha
kértek tőle, kurtán mondta: nincs! Ha gorombáskodtak vele (és
Poprády néha nagyon gorombáskodott vele), akkor az öreg kegyelmes
úr a megpukkadásig kacagott, de pénzt nem adott.</p>
<p>Most is kurtán utasította el Poprádyt.</p>
<p>– Háromszáz forint kéne? Nekem is kéne!</p>
<p>– Nem magamnak akarom, hanem egy szegény özvegyasszonynak…</p>
<p>– Az én pénzemen akarsz asszonyokat kitartani?</p>
<p>– Nem szép az egy cseppet sem, csak földhözragadt szegény.
Csunya öreg parasztasszony…</p>
<p>– Akkor meg éppen szamárság volna annyi pénzt rákölteni.</p>
<p>Nem törődött többet Poprádyval, hanem a pesti építőmesterrel
kezdett beszélni, akivel új istállót akar <span class=
"pagenum"><a name="Page_66" id="Page_66">-66-</a></span> építtetni
a telivérei számára kétszázezer forint költséggel. Valódi lópalota
lesz az!</p>
<p>Poprády elsápadt dühében… Hej, egyszer még le fogja lőni a
grófot, mint az izét!</p>
<p>A bolond báró aztán gondolt egyet és a grófi főkomornyikhoz
fordult.</p>
<p>– Georges, nem szerezhetne nekem háromszáz forintot egypár
napra? Pillanatnyi pénzzavarban vagyok…</p>
<p>A komornyik majdnem sírva fakadt.</p>
<p>– Honnan vegyek annyi pénzt, kezét csókolom? Szegény cseléd
vagyok, kezét csókolom…</p>
<p>Poprády pedig jól tudta, hogy Georgesnek harmincezer forintja
van a bankban. Adott is kölcsön uzsorakamatra, de nem Poprádyhoz
hasonló uraknak.</p>
<p>Egy szerencsés véletlen folytán a bolond báró mégis megkapta a
pénzt. Áldozócsütörtökön az öreg kegyelmes a templomba ment, hogy
fölvegye az úrvacsoráját és útközben összetalálkozott Poprádyval.
Az öreg úr ezen az egy napon mindig nagyon békülékeny és nagylelkü
volt.</p>
<p>– Megszerezted már a pénzt, Poprády?</p>
<p>– Dehogy?</p>
<p>– Kell még?</p>
<p>– Hogyne!</p>
<p>– Georges, háromszáz forintot!</p>
<p>A komornyik kivette duzzadt nagy tárcáját és három ropogós
százast olvasott le a Poprády kezébe. <span class=
"pagenum"><a name="Page_67" id="Page_67">-67-</a></span></p>
<p>Másnapra volt kitűzve az árverés folytatása a parasztasszony
házában és Poprády maga akarta elvinni az asszonynak a pénzt. Előbb
azonban benézett még a kastélyba, hogy magával szólítsa a kutyáit.
Odabenn aztán igen kellemetlen meglepetés várakozott rá: a lakásán
találta Spitzer urat, a végrehajtó társaságában.</p>
<p>Spitzer volt a Poprády legkellemetlenebb hitelezője. A báró
bukása után potom áron összevásárolta annak régi váltóit és
kisebb-nagyobb időközökben meg-megjelent nála, a végrehajtó
kiséretében, szerencsét próbálni, mint maga mondta. Valami
csodálatos hatodik érzéke volt Spitzer úrnak, amelynek segítségével
nagy távolságból is megszimatolta, hogy mikor van pénz a báró
zsebében. Egy félévig sem mutatta magát Spitzer úr, néha egy évig
sem, aztán váratlanul betoppant, mindig olyankor, mikor Poprády
kártyán nyert, vagy valami rokonának nagylelküsége által pénzhez
jutott… Távoli fürdőhelyekre is elutazott a báró után, sőt egyízben
külföldre is. Spitzer úr egyébként nagyon nyájas és alázatos
emberke volt. Sohasem fenyegetődzött és nem is erőszakoskodott: az
ő fegyvere a rábeszélés volt. Szívhez szólóan tudott beszélni, meg
tudta indítani Poprádyt, ki tudta könyörögni a zsebe mélyében rejlő
utolsó bankjegyet is.</p>
<p>Különös, de igaz, hogy Poprády bizonyos rokonszenvet érzett
Spitzer úr iránt. Rendesen gorombaságokkal <span class=
"pagenum"><a name="Page_68" id="Page_68">-68-</a></span> fogadta
ugyan, de a gorombaságának némi kedélyes zamatja volt. Spitzer úr
végre is oly udvariasan és szerényen viselkedett, hogy az ember nem
lőhette le, mint a kutyát, még csak ki sem dobhatta…</p>
<p>– Mi az ördögöt akar már megint?</p>
<p>– Egy kis váltócskát bátorkodtam elhozni… A régiek közül való…
Semmiség az egész. Kétszáz forint… Egy hamburgi szivarárus bízott
meg az inkasszóval…</p>
<p>– Hát az a másik mit akar?</p>
<p>– A végrehajtó úr… Méltóztatik tudni, formaság az gész…</p>
<p>– Pénzem nincs, foglalni pedig nem lehet itt, mert én vendég
vagyok és minden bútor a grófé… Menjenek a pokolba.</p>
<p>– Ez talán mégsem a gróf úr őméltóságáé?</p>
<p>A vércseszemével meglátta a Poprády egyetlen féltett kincsét,
amelyet annyi hajótörésből sikerült megmentenie: Ulászló király
paizsát. Ősrégi ezüstpaizs volt, a Poprádyak zománcos cimerével. A
családi hagyomány szerint valamelyik Ulászló király adományozta a
nemességszerető Poprádynak a paizsot, nem tudni már, miféle érdeme
elismeréseül… Tény, hogy a család bizonyos babonás tisztelettel
ragaszkodott a régi fegyverhez, amelyben hajdani fényüknek tanuját
látták. És maga a bolond báró is, miután könnyelmüen megvált
uradalmától és kastélyától, <span class="pagenum"><a name="Page_69"
id="Page_69">-69-</a></span> nélkülözések árán is ragaszkodott a
családi ereklyéhez…</p>
<p>– Hozzá ne nyuljon, – mondta most Spitzernek, – mert…</p>
<p>Spitzer mosolygott.</p>
<p>– Könyörgöm alássan, csak formaság az egész… A végrehajtó úr
lefoglalja a pajzsot és bírói letétbe helyezi… Ha azonban a
méltóságos úr megfizeti a kétszáz forintot, akkor készségesen
lemondok a foglalásról.</p>
<p>– Mondtam, hogy nincs pénzem!</p>
<p>– Ó, az olyan nagy úrnak, mint a méltóságos úrnak, ha nincs is
pénze, kétszáz forintja mindig van…</p>
<p>E pillanatban halk kaparászás hallatszott az ajtón. A paraszt
özvegyasszony állt künn a folyosón. A félelem hajtotta ide; meg
akart róla győződni, hogy nem feledkezett-e meg a báró róla és a
riskájáról…</p>
<p>– Jókor jön, – mondta Poprády. Azzal kivette a tárcát és odaadta
az asszonynak a három százast.</p>
<p>Az asszony sírva kapkodott a keze után, hogy megcsókolja,
Poprády azonban gorombán kiutasította.</p>
<p>– Menjen a pokolba! Nekem ne orgonáljon itt!</p>
<p>Spitzer sóbálványnyá váltan állott a szobában.</p>
<p>– A méltóságos úrnak nincsen pénze és százasokat osztogat a
parasztoknak? <span class="pagenum"><a name="Page_70" id=
"Page_70">-70-</a></span></p>
<p>– Nincs pénzem!</p>
<p>– Akkor kénytelen leszek a paizsot bírói letétbe helyezni, –
mondta a végrehajtó.</p>
<p>Poprády haragja már elpárolgott. Fagyos hangon mondta:</p>
<p>– Tessék!</p>
<p>Aztán kevélyen hátat fordított nekik. Pedig sejtette, hogy nem
fogja többet viszontlátni Ulászló király paizsát, melyhez – nem
tudni, hogy hány száz esztendő óta – babonás tisztelettel
ragaszkodtak a Poprádyak. <span class="pagenum"><a name="Page_71"
id="Page_71">-71-</a></span></p>
<div class="chapter">
<h2>A bátor ember</h2>
</div>
<p><span class="pagenum"><a name="Page_72" id=
"Page_72">-72-</a></span></p>
<p><span class="pagenum"><a name="Page_73" id="Page_73"><br />
-73-</a></span></p>
<p>Tavaly nagyon kellemetlen volt Puszta-Tatárin a nyár. Az
időjárás ugyan szép volt és dinnyénk is volt bőven, de én megbuktam
a németből és számtanból, és ezért úgy bántak velem a kedves
szüleim, mintha én feszítettem volna keresztre a Jézust. Az
édesanyám, ahányszor csak rám nézett, mindig úgy megsajnált, hogy
sírva fakadt, az édesapám pedig mindig meg akart ölni, mert
megbecstelenítettem a családot. Mikor pedig első napon megettem
három kis dinnyét és hozzáfogtam a negyedikhez, megint pofon akart
ütni. Én ezért többnyire az istállóban tartózkodtam a kocsisoknál.
Hanem ebből is baj lett. Az édesanyám ugyanis minden szombaton maga
fésült meg a sűrű fésüvel. Addig fésült, míg aztán egyszer hangosan
elsikította magát és azt mondta, hogy most már végleg elzüllöttem
és az édesapám beszaladt és megnézte a fésüt és megint meg akart
ölni.</p>
<p>Akkor jött a házunkba Dusa. Dusa a nagybátyám leánya, a Pista
bácsié, aki Eszéken lakik és másképp veti a keresztet mint mi, mert
ő szerb. Azért küldték hozzánk, mert az édesanyja összeveszett
<span class="pagenum"><a name="Page_74" id=
"Page_74">-74-</a></span> az édesapjával és hirtelen elcsapta a
nevelőnőt. Erről nekünk gyerekeknek nem szóltak semmit, de azért mi
rögtön tudtuk.</p>
<p>Dusa szintén tizenkét esztedős volt, de nagyobb volt mint én,
olyan szép volt, mint egy angyal, a szeme pedig olyan volt, mint a
fekete macskáé. Mindjárt az első nap meg akartam cibálni a hosszu
haját – a hugaim haját mindig meg szoktam cibálni! – de ő olyan
kemény pofont adott nekem, hogy szikrát hányt tőle a szemem. Ezen
én nagyon csodálkoztam és dühbe jöttem, mert nálunk a leányok nem
mernek visszaütni, hanem pityeregni szoktak, ha megverem őket és
ennél fogva nekimentem Dusának, hogy földhöz vágjam. Ekkor egy
ökölcsapást kaptam tőle a karomra, úgy hogy a karom egészen
elzsibbadt, aztán egy másikat a gyomromra, úgy, hogy émelyegni
kezdett, egy harmadikat pedig az orromra kaptam, úgy, hogy megeredt
az orrom vére, én még akkor hozzá se tudtam nyúlni. Ezt pedig
boxolásnak nevezik. Én nem sejthettem, hogy egy fehérruhás kisleány
boxolni is tud. Dusa azonban tudott, sőt vívni is tudott, meg
lovagolni, mert Pista bácsi, aki egy kicsit fuzsitus ember,
megtanította mindenre, mert nagyon fájt neki, hogy Dusa nem lett
fiu, hanem leány.</p>
<p>Én tehát a kúthoz mentem és megmostam a véres orromat, Dusa meg
bement a házba, a szeme <span class="pagenum"><a name="Page_75" id=
"Page_75">-75-</a></span> pedig igazán úgy fénylett, mint a fekete
macskánké. Én aztán egy hegyes vasdarabot tettem a zsebembe és
elhatároztam, hogy betöröm a Dusa fejét, mert ha annyiban hagynám a
dolgot, az szégyen volna az egész osztályunkra. Nem bánom, ha
édesapa megint agyon is üt érte, legfölebb megszököm hazulról:
különben is régi tervem egyszer megszökni.</p>
<p>Délután elmentem halászni. Nálunk nem szokás horoggal vagy
hálóval halászni, mert nálunk csak a Pece-árok van. Az ember leveti
a csizmáját és fölgyűri a nadrágját, aztán térdig gázol a vízben és
keresgél a kimosott part alatt. A halat, ha ugyan fog az ember, a
nadrágja zsebébe teszi az ember. Hát amint megyek a vízben, hát
egyszerre a másik oldalon szembejön velem Dusa. Ő is mezitláb volt
s ruháját feltűrte térdig és ő is halászott. Én nem fogtam még
semmit, de ő egy igen szép csíkhalat fogott.</p>
<p>Kivettem a zsebemből a hegyes vasdarabot és azt mondtam neki:
No, most meghalsz!</p>
<p>Dusa azonban nem ijedt meg, hanem kidobta a halat a partra,
aztán fölkapott egy nagy kerek követ és azt mondta: Legyen
szerencsém!</p>
<p>Nem akartam megtámadni, mert tudtam, hogy ez a szerb nő mindenre
képes, azért cselhez folyamodtam, amint az indusvadak szokták és
zsebretettem megint a fegyveremet és nevetve mondtam, hogy hiszen
én csak tréfálok! <span class="pagenum"><a name="Page_76" id=
"Page_76">-76-</a></span></p>
<p>Erre ő is nevetett és eldobta a nagy követ és ilyképpen szólt
hozzám:</p>
<p>– Ha akarod, kössünk békét, mert én nem szeretek verekedni, ha
nem muszáj. Nekem talán egy hónapig is nálatok kell maradnom, mert
ahányszor a guvernánt vagy a szobaleány miatt baj volt, mindig
egyhónapig tartott otthon a harag és azt már látom, hogy a
hugaiddal nem lehet semmit se kezdeni, mert azok nyafka libák. De
mi ketten jó pajtások lehetnénk és sok mulatságos dolgot
követhetnénk el, ha nem árulkodnál rám.</p>
<p>– Jól van, – mondtam, – kössünk békét.</p>
<p>– Isten téged úgy segéljen? – kérdezte.</p>
<p>– Isten engem úgy segéljen! – mondtam.</p>
<p>– Hát akkor ezentúl jóbarátok vagyunk, – szólt Dusa.</p>
<p>Azzal hozzám lépett és kétszer megcsókolt. Így történt, hogy mi
ketten élet-halálra szóló barátságot kötöttünk, aztán együtt
halásztunk a Pece-árokban, de a szép csík mellé csak egy hitvány
kis cigányhalat foghattunk még.</p>
<p>A Dusa még nálunk volt, amikor hozzánk jött vadászatra Kempelen
bácsi. Kempelen bácsinak furcsa tüskés szemöldöke van, a bajusza
pedig hosszan lelóg, mint a tengeri rozmáré a Payer-expedició
képein, a járása pedig olyan ünnepélyes, mnit a miséző papé.
Kempelen bácsi semmit se beszél és mindig olyan arcot csinál,
mintha dühös volna. Ez <span class="pagenum"><a name="Page_77" id=
"Page_77">-77-</a></span> azért van, mert ő igen bátor ember.
Egypár esztendővel ezelőtt pisztolyduellumban agyonlőtte Suskovics
bácsit, aki az édesanyám távoli rokona volt és akkor Suskovics néni
úgy megijedt, hogy ő is szörnyet halt. Pedig nem is ő rá lőttek, de
hát ilyen ijedős az asszonynép. Azóta nálunk mindenki nagyra
becsüli Kempelen bácsit, örülnek, ha eljön, mindig a főhelyre
ültetik az édesmama mellé, az urak gyufát adnak neki, ha szivarra
akar gyújtani, a nők pedig azt mondják, hogy érdekes ember.</p>
<p>Apa egyszer azt mondta, hogy kár, hogy nincsenek már nálunk
török háborúk, mert akkor az olyan bátor ember, mint Kempelen
bácsi, nagyon kitüntetné magát. Való igaz, hogy mindig nagyon bátor
arcot csinál. Egyszer láttam, mikor borotválkozott, az álla
szappanos volt, de akkor is szigorúan összeráncolta a homlokát.
Mikor pedig egyszer egy tűzhányó hegyről beszéltek, amely tüzet
hányt sok ezer emberre, Kempelen bácsi azt mondta: Sajnálom, hogy
ilyenkor nem lehetek ott! Az egyszerü tűzvészeket és árvizeket is
nagyon szereti és mindig sajnálja, hogy nem lehet ott, hogy
bebizonyítsa a bátorságát. Ha pedig más ember valami bátor tettet
követ el, akkor gúnyosan mosolyog. Ha meg iszik egy kicsit, – mert
nálunk vadászat után mindig isznak, – akkor még haragosabb lesz és
mindig körülnéz, hogy elég bátornak tartja-e mindenki az asztalnál.
Ilyenkor az urak nagyon szoktak vigyázni, <span class=
"pagenum"><a name="Page_78" id="Page_78">-78-</a></span> hogy
véletlenül olyat ne mondjanak, amit rossz néven vehetne Kempelen
bácsi. És azt is mondják, hogy mindig töltött revolver van a
zsebében.</p>
<p>Én egyszer Dusának mindent elmondtam, amit Kempelen bácsiról
tudtam, hogy agyonlőtte Suskovics bácsit és hogy Suskovics néni is
meghalt és hogy milyen bátor ember, – ebédnél aztán Dusa mindig
csak Kempelen bácsit nézte. Nem igen evett, hanem a két
macskaszemével mindig nézte. Végül Kempelen bácsinak is feltünt,
hogy Dusa le nem veszi róla a szemét és így szólt hozzá:</p>
<p>– Tetszem magának, kisleány?</p>
<p>Dusa mindig meg szokta mondani, amit gondol és így felelt:</p>
<p>– Bizony nem tetszik nekem.</p>
<p>És ekkor kiköpött.</p>
<p>– Hát akkor miért néz folyton?</p>
<p>– Mert szeretnék magától valamit kérdezni.</p>
<p>Édesmama már akkor rosszat sejtett, apa pedig vasvillaszemmel
nézett Dusára. Kempelen bácsi azonban biztatta Dusát, hogy csak
kérdezzen tőle akármit, ő válaszolni fog. Dusa ekkor összeráncolta
a fekete szemöldökét és a fénylő macskaszemével olyan erősen nézett
a rozmárbajuszu bácsira, hogy magam is megijedtem. Csendesen és
vakmerően mondta:</p>
<p>– Megjelent magának már álmában Suskovics néni? <span class=
"pagenum"><a name="Page_79" id="Page_79">-79-</a></span></p>
<p>Erre nagy ijedtség támadt a szobában és én azt hittem, Kempelen
bácsi mindjárt kiveszi a töltött revolvert és agyonlövi Dusát.
Édesmama azonban kivezette Dusát és büntetésül nem adott neki
gyümölcsöt, pedig Dusa vendégünk volt. Engem is kikergetett apa, de
ez nagy igazságtalanság volt, mert én meg se mukkantam, sőt aznap
véletlenül igen jól viseltem magamat. Dusa azonban igen dühös volt,
hogy nem kapott gyümölcsöt és egyre mondta nekem, hogy ezt nem
viszi el szárazon Kempelen bácsi. Két napig mindig dühös volt, mert
nem eresztették az ebédlőbe, hanem külön terítettek neki a
gyerekszobában, akkor aztán kész volt a bosszúállás terve. Estére
végre is hajtotta és én segítettem neki, bár nagyon féltem és
ellenkeztem, mégis segítettem neki, mert amit ő akart, azt már
akkor mindig megtettem.</p>
<p>Az urak egész estig vadásztak és künn a tarlókon
zsiványpecsenyét sütöttek, úgy hogy mikor hétkor hazajöttek, majd
leragadt a szemük a nagy fáradtságtól meg a bortól és tüstént ágyba
feküdtek. Édesmama akkor a hugaimmal odaát volt Szombathyéknál
teán, de Dusát és engem nem mertek magukkal vinni, nehogy megint
valamit elkövessünk Szombathyéknál. És ekkor hajtottuk végre a
tervünket. Dusa kibontotta a haját, az arcát befehérítette
lisztporral és korommal nagy fekete karikát csinált a szeme köré,
aztán egy fehér lepedőt vett <span class="pagenum"><a name=
"Page_80" id="Page_80">-80-</a></span> magára, mint a kisértetek
szokták. A fekete kandurt bepólyálta egy gyerekpólyába, de a farkát
künnhagyta, hogy megfoghassa a kezével. És pedig magamhoz vettem a
varázslámpámat, melyet laterna magica-nak hívnak s amelyet az édes
Jézuska hozott nekem Kertész Tódortól 4 forint 50 krajcárért, mert
karácsonykor elég jó bizonyítványom volt és akkor még senki sem
merte volna remélni, hogy év végén megbukom két tantárgyból. Én
sem.</p>
<p>Mikor a vendégszoba előtt hallgatództunk, Kempelen bácsi már úgy
hortyogott, mint az inárcsi fürészmalom, amely gőzerőre van
berendezve. Óvatosan benyitottunk a sötét szobába. Dusa
szembeállott az ágygyal, magam pedig a divány mellé állottam és a
fogam borzasztóan vacogott a félelemtől, de azért még sem szaladtam
el. Ekkor a laternából kék fényt vetettem a falra és Dusa odaállott
a fényes tányérba és a szemét forgatta. A fekete macskát pedig a
karján tartotta, mintha pólyás gyerek volna. Ámbár tudtam, hogy ez
a Dusa, mégis olyan iszonyu és kisérteties volt, hogy halálra
megijedtem és a laterna reszketett a kezemben és a kék fény is
táncolt. De azért mégsem szaladtam el.</p>
<p>És Dusa ekkor üvölteni kezdett.</p>
<p>– Kempelen! Kempelen! – üvöltötte. – Kempelen!</p>
<p>Hanem a bácsi igen mélyen aludt és csak akkor ébredt föl, amikor
Dusa már sokszor üvöltött. Ekkor <span class="pagenum"><a name=
"Page_81" id="Page_81">-81-</a></span> egyszerre felült az ágyában
és mereven nézte a reszkető fényt.</p>
<p>– Ismersz, Kempelen? – üvöltötte Dusa.</p>
<p>– Ki az? Mi az? – ordította a bácsi.</p>
<p>– Suskovicsné vagyok, akinek meggyilkoltad az urát. A
gyerekemnek nincs sem apja, sem anya, elhoztam neked, nesze, neveld
föl!</p>
<p>Azzal a farkánál fogva oda dobta a macskát az ágyra. A macska
ijedt nyekkenéssel ráesett Kempelen mellére, onnan fölugrott az
almáriom tetejére, mint egy fekete ördög.</p>
<p>Kempelen bácsi nem szólt semmit, hanem visszafeküdt a párnára.
Én pedig hirtelen elfújtam a laterna gyertyáját, aztán kiszaladtunk
az ajtón, miközben jól összeütöttük a fejünket. A macska a lábunk
alatt rohant ki. Azt hittük, hogy Kempelen bácsi föl fogja lármázni
az egész házat, de biz az meg se moccant a szobájában. Dusa aztán
megmosakodott, anélkül, hogy valaki észrevette volna a cselédek
közül s mire édesmamáék visszajöttek Szombathyéktól, akkor már mi
ketten mélyen aludtunk, kiki a maga szobájában.</p>
<p>Amikor reggel fölébredtem, igen örültem a sikerült tréfának, de
apa rosszkedvü volt reggelinél és azt mondta, hogy Kempelen bácsit
haldokolva találták a szobájában. Erre már én se örültem. Kempelen
bácsit a nyavalya törte s félrebeszélt és édesanya azt mondta,
nagyon kellemetlen, hogy éppen a mi <span class="pagenum"><a name=
"Page_82" id="Page_82">-82-</a></span> házunkban lett beteg. Később
Dusával ketten kimentünk az ököristálló mögé és ott ünnepélyesen
megesküdtünk, hogy ezt nem fogjuk elmondani senkinek. Meg is
tartottam az esküt, csak két jóbarátomnak mondtam el, de ők viszont
esküt tettek, hogy a kínpadon se vallják be az igazgató úrnak.
(Mind a kettő igen elszánt ismétlő.)</p>
<p>Kempelen bácsi még öt napig feküdt nálunk, de nem halt meg,
hanem hazavitték tragacson. Még akkor se tudta, hogy fiu-e vagy
leány. Azóta elmult egy esztendő és most már egészen jól van, csak
cukkol egy kicsit.</p>
<p>A vakáció, fájdalom, igen gyorsan röppent el, mint rendesen és
Dusa igen sajnálta, mikor a kedves szülei három hét mulva már
kibékültek és őt hazavitték. Ámbár csak leány, mégis be kell
vallanom, hogy nem ismertem még fiut, aki olyan lett volna, mint ő.
Mert akárhogyan fájt is valamije, azért sohasem sírt, még akkor
sem, amikor megrúgta a Fánni. (Fánni egy csikó.) És nem is
árulkodott soha. Most is sokat gondolunk még egymásra és gyakran
igen szép képes levelezőlapokat kapok tőle. Ha nagy leszek, talán
feleségül veszem, mert ő ezt igen óhajtja, de előbb meg kell
tanulnom a boxolást, különben mindig neki lenne igaza, ami lealázó
volna reám nézve. <span class="pagenum"><a name="Page_83" id=
"Page_83">-83-</a></span></p>
<div class="chapter">
<h2>Kleopátra királynő lovagja</h2>
</div>
<p><span class="pagenum"><a name="Page_84" id=
"Page_84">-84-</a></span></p>
<p><span class="pagenum"><a name="Page_85" id="Page_85"><br />
-85-</a></span></p>
<p>– Mondok neked egy furcsa történetet… Fogadjunk, hogy nevetni
fogsz rajta. Látod arcomon ezt a két kardvágást? Mindegyik
pofacsontomon egy. Olyan egyforma a kettő, mintha cirkalommal
mérték volna ki. Igaz, hogy ugyanegy kéztől kaptam, háromesztendei
időközben. Mind a két ízben Kleopátra királynőért verekedtem.
Először azért állítottak kard elé, mert megvédtem, másodszor meg
azért, mert megsértettem. Hát nem bolond az élet?</p>
<p>Ezt feketekávézás közben mondta egy igen kövér fiatal úr. Az
arca olyan rózsás fényben virított, mint a yorkshirei malacoké, a
tekintete meg tiszta és szelíd volt, mint egy óriási pólyásbabáé. A
természet valami furcsa rajzolási hibája következtében vastag,
tüskés szemöldök ült a szeme fölött. A szemöldökén állandóan
harcias fenyegetés cikázott, amelyet azonban ártatlan és gyermekes
arca sehogy sem tudott beváltani.</p>
<p>A kövér ifju, akinek különben Kanizsay volt a neve, tovább akart
beszélni, de ez nem volt könnyü dolog. Az öreg bárónak is volt
mondanivalója. A báró volt a vármegye legtudósabb elméje. Minden
<span class="pagenum"><a name="Page_86" id=
"Page_86">-86-</a></span> este elolvasott a lexikonban egy cikket,
másnap ravaszul ráterelte a szót arra, amit olvasott és
elkápráztatta az embereket iszonytató tudományával. Tegnap
különösen megrakodott bölcsességgel, mert hajnalig fájt a foga és
kínjában elolvasta a Közép-Magyal-kötetben a Madárvonulás
(migratio) egész cikkét. Természetes, hogy most nem érdeklődött
párbajok és asszonyok után, hanem a madarak vonulásáról óhajtott
eszmecserébe bocsátkozni.</p>
<p>– Ma reggel két füstifecskét láttam, – mondta. – Ha elgondolja
az ember, hogy minő nagy utat tesznek meg a kis állatok…</p>
<p>Kanizsay egyébként udvarias ember volt, de most belebetegedett
volna, ha nem mondhatja végig a maga történetét. Harsogó hangon
közéjük vágott a füstifecskéknek.</p>
<p>– Mondom, három esztendei időközben kaptam e két kardvágást!
Négy esztendővel ezelőtt Budapesten jártam és Tihanyi Ferkó, a
híres szobrász, elvitt a művészek álarcos-báljára. Tihanyi
megyémbeli úriember. Nagy híre van a szobrászok közt, nem a
szobrai, hanem a vívása miatt. Minden amatőr-dijat ő szokott
elnyerni…</p>
<p>Amint egyedül sétálok a Vigadó nagytermében, egyszerre karon fog
egy nagyon helyes maszk. Azt hittem, hogy egyiptomi múmiának van
öltözve, de ő fölvilágosított, hogy Kleopátra királynő. Az álarcát
már levetette, azt mondta, hogy az urak úgyis <span class=
"pagenum"><a name="Page_87" id="Page_87">-87-</a></span> mind
megismerték a válla után. A válla igazán nevezetes volt, gömbölyü
és hófehér…</p>
<p>E pillanatban hirtelen megszakadt Kanizsay elbeszélése. A báró
ugyanis egy váratlan orvtámadással magához akarta ragadni a
szót…</p>
<p>– Kleopátrát méltóztatott említeni? Erről eszembe jut a kevesek
által ismert tény, hogy gázlómadaraink közül némelyek az egyiptomi
gulák tövében szoktak telelni. Így példának okáért a magyar nép
kedves házibarátja is, a kelepelő gólya…</p>
<p>Kanizsay időközben fölocsudott meglepetéséből. Egy ellenséges
pillantást vetett a barátjára, aztán ő is beszélni kezdett. És
mivel neki harsogó trombitahangja volt, a bárónak megszégyenülten
el kellett hallgatnia. Meg is tette, de hűvös, gúnyos mosolylyal az
ajkán és azzal a meggyőződéssel, hogy a barátja tulajdonképpen igen
hiányos nevelésben részesült. A kövér ember pedig diadalmasan
folytatta:</p>
<p>– Kétszer megkerültem már hölgyemmel a termet és Kleopátra mind
bizalmasabb lett. Azt is elmondta, hogy még nem vacsorázott. Ekkor
szembe jött velem Tihanyi, a szobrász, akitől már a bál kezdetén
elszakadtam.</p>
<p>– No, csakhogy megvagy! – kiáltotta. – Gyere vacsorázni, nagyon
mulatságos társaság verődött össze odabenn…</p>
<p>– De mi lesz Kleopátra királynővel? – kérdeztem. <span class=
"pagenum"><a name="Page_88" id="Page_88">-88-</a></span></p>
<p>– Senki sem méltatja jobban őfelsége érdemeit, mint magam, de
vacsorázni nem vihetjük. Abba a társaságba legalább nem, mert
lipótvárosi szép asszonyokkal leszünk együtt… Majd adunk
őfelségének öt forintot, abból megvacsorázhatik.</p>
<p>– Ez alávalóság, – mondta hidegen a királyné.</p>
<p>– Nem kell az öt forint? – csodálkozott Tihanyi. – Ezt az esetet
külön obeliszkre fogom vésetni a Nilus partján: Kleopátra
visszautasított öt forintot!</p>
<p>– Tihanyi úr, ön fajankó! – szólt a királyné.</p>
<p>Mivel úgy találtam, hogy a barátom valóban nagyon cinikus, magam
is azt mondtam:</p>
<p>– Tihanyi, te fajankó vagy!</p>
<p>Nem mondtam egészen komolyan, de ő komolyan vette. Jó fiu, de
kissé feketevérü és ha egyszer bomlani kezd, akkor sehogy sem érti
meg az okos szót. Sarkon fordult és otthagyott. Tíz perc mulva két
hosszusörényü művészt küldött a nyakamra, azok elégtételt kértek a
fajankóért. Ezzel alaposan el is rontották az estémet, mert tudtam,
hogy Tihanyi úgy bánik a karddal, mint egy olasz vívómester. Nem
kellett nekem most már se vacsora, se Kleopátra. Haza mentem.
Másnap ki kellett állanom. Akkor kaptam a vágást a bal arcomon.
Bepólyált fejjel kimentem a vasútra és a pusztámra utaztam. Három
esztendeig nem is látott viszont a főváros… <span class=
"pagenum"><a name="Page_89" id="Page_89">-89-</a></span></p>
<p>Kanizsay elhallgatott és a báró azt hitte, hogy ezzel be is
fejezte az elbeszélést. Köhintett tehát egyet és nyájas arccal így
szólt:</p>
<p>– A te pusztád Szerémmegyében van és ott tudtommal nincsenek
vadludak. Az én pusztámon sűrün fordulnak meg az érdekes éjszaki
vándorok és tavaly példának okáért ismételten megfigyelhettem
őket…</p>
<p>Nem folytathatta, mert Kanizsay erélyesen a szavába vágott.</p>
<p>– Ez még csak az első vágás volt. Most elmondom a másodikat is.
Tavaly valami dolgom akadt Budapesten és mivel a lapokból
megtudtam, hogy megnyilt már a tavaszi műkiállítás, mindjárt első
nap kimentem a városligeti csarnokba. Képzelheted meglepetésemet,
amikor az első nő, akit a nagyteremben megpillantottam, Kleopátra
királynő volt. Ezúttal persze nem viselt jelmezt. De nagyon jól
festett a szürke tavaszi ruhájában is. Egy idősebb asszonyság volt
vele, akivel a képeket nézegették. Udvariasan megemeltem a
kalapomat, de őfelsége oly hűvösen biccentett a fejével, mintha
sohasem védtem volna meg karddal a kezemben. Lehet, hogy nem ismert
rám.</p>
<p>A terem tulsó végében egy csapat brigantikalapos,
malaclopó-köpönyeges művész állott. Köztük volt Tihanyi Ferkó is.
<span class="pagenum"><a name="Page_90" id=
"Page_90">-90-</a></span></p>
<p>– Ni, – mondtam magamban, – ez furcsa összetalálkozás! Akár a
regényekben.</p>
<p>És még egyebet is gondoltam. Ami megtörtént, az megtörtént. Egy
hölgy, aki nem ismeri meg a védőjét, nem érdemli meg, hogy miatta
haragot tartsak egy régi jó cimborámmal.</p>
<p>Odaléptem a szobrászhoz és vállon ütöttem.</p>
<p>– Jó napot, öregem!</p>
<p>Ő nevetve nyujtott kezet.</p>
<p>– Isten hozott. Hát nem haragszol már rám?</p>
<p>Magam is nevettem és rámutattam Kleopátrára, aki éppen elhaladt
mellettünk.</p>
<p>– A nílusi kígyóért? Van eszemben! Szívesen beismerem, hogy nem
volt igazam, amikor ilyen kis rongyért megsértettelek!</p>
<p>Nagy meglepetésemre a Tihanyi arca krétafehér lett.</p>
<p>– A feleségem! – hörögte.</p>
<p>Hát tudhattam én, hogy időközben feleségül vette Kleopátrát?
Másnap megint karddal a kezünkben néztünk farkasszemet egymással.
Akkor kaptam a vágást jobbik arcomra. Mert Tihanyi most még jobban
vívott, mint annakelőtte. A párbaj után mindjárt hazautaztam és
azóta se látott hazám szép fővárosa…</p>
<p>Kanizsay szünetet tartott, hogy egy kissé gondolkozzék. Ez volt
a veszte. Nem mondhatta el már történetének morálját, amit pedig
nagyon szeretett <span class="pagenum"><a name="Page_91" id=
"Page_91">-91-</a></span> volna, mert a báró most már, minden
leplezgetés nélkül, elkeseredett nyíltsággal tért rá a madarak
vándorlására.</p>
<p>– A madárvonulásról akartam beszélni, – mondta erélyes hangon. –
A madárvilág egy részének általánosan ismert és az évszakok
váltakozásával kapcsolatos, periodikus mozgalma ez… <span class=
"pagenum"><a name="Page_92" id="Page_92">-92-</a></span>
<span class="pagenum"><a name="Page_93" id="Page_93"><br />
-93-</a></span></p>
<div class="chapter">
<h2>Lóri nénit férjhez adjuk</h2>
</div>
<p><span class="pagenum"><a name="Page_94" id=
"Page_94">-94-</a></span></p>
<p><span class="pagenum"><a name="Page_95" id="Page_95"><br />
-95-</a></span></p>
<p>Eszéken meghalt a szegény jó Grószika és mi mind nagyon
gyászoltunk. Nekem fekete szallagot varrtak a szalmakalapomra.
Legjobban azonban édesapa gyászolt, mert dühös volt, hogy a szegény
jó Grószika kitagadott bennünket és mindenét Lóri néninek
hagyta.</p>
<p>Azután leveleket írogattak egymásnak édesmama és Lóri néni, a
vége pedig az lett, hogy a néni eljött a mi házunkba lakni. Mi mind
a pitvaron vártuk és mikor Lóri néni leugrott a kocsiról, nagyon
sírt és azt mondta:</p>
<p>– Ugy-e, adtok egy kis zugot a házatokban?</p>
<p>Édesmama azt felelte: Adunk. És édesapa is azt mondta:
Adunk!</p>
<p>Lóri néni ekkor mindenkit megcsókolt és amikor rám került a sor,
így szólt hozzám: Én leszek a te kismamád!</p>
<p>Azt mondtam:</p>
<p>– Elég nekem egy mama is.</p>
<p>Ekkor mind megharagudtak rám, hogy szívtelen fiu vagyok, édesapa
meg úgy nézett rám, hogy biztosan pofon üt, ha bizalmas családi
körben vagyunk. <span class="pagenum"><a name="Page_96" id=
"Page_96">-96-</a></span> Pedig és nem tehetek róla, hogy édesmama
kedvesebb Lóri néninél. Mert édesmama valóban nagyon kedves,
különösen ha vendégeink vannak, akkor befűzi magát és mosolyog.</p>
<p>Lóri néni mindjárt első nap azt mondta, hogy ő a mama jobb keze
és hogy édesmama ne is fárassza magát, majd ő megfőzi az ebédet. Az
ebéd azonban nem sikerült, bár könyvből főzte, senki sem evett
belőle és amikor odaadtam Bodrinak, Bodri csak megszagolta és a
hátsó két lábával homokot kapart rá. Lóri néni azt mondta, hogy a
művészet az ő egyetlen vigasztalója és elkezdett igen erősen
zongorázni, sőt énekelni is. Mindig egy német nótát énekelt: Küssen
auf die Lippen…</p>
<p>Másnap nem főzött, hanem elment bevásárolni, miközben
megbarátkozott a mészárosnéval. Annak elmondta, hogy mi csak azért
fogadtuk őt a házunkba, mivel örökölni akarunk utána, de ő túl fog
élni bennünket, mivel édesmama heptikás, mi gyerekek pedig mind
krofulásak vagyunk. (A krofulát a halzsirtól kapják a gyerekek, de
mi soha sem ittunk olyat, mert nem jó.)</p>
<p>A mészárosné mindjárt elmondta Julcsának, Julcsa pedig mindjárt
elmondta édesmamának, édesmama meg mindjárt bement Lórihoz, aztán
mind a ketten egyszerre beszéltek és egyszerre sírva fakadtak. A
vége az lett, hogy Julcsának fölmondtunk, a hust pedig az új
mészárszékből hozattuk. Este Lóri <span class="pagenum"><a name=
"Page_97" id="Page_97">-97-</a></span> néni megint erősen énekelte:
Küssen auf die Lippen… Apa azalatt mindig fel-alájárt a gangon és a
tíz ujjával a haját fésülgette.</p>
<p>Akkoriban igen nagy igaztalanság történt velem az iskolában,
amelyet most el fogok mondani. Az igazgató úr ugyanis levelet írt
édesapának, pedig megmondhatná az egész osztály, hogy nem én
kezdtem a verekedést, hanem Ábelesz Hugó, én csak védtem a
vallásunkat. Ábelesz a tornaóra után a vallásunkat gúnyolta. Azt
mondta a folyosón, hogy a Jézust nem a zsidók ölték meg, hanem a
rómaiak, ami azonban nem igaz. Mivel édesmama és a hugaim rómaiak,
sőt katolikusok is (apa meg én ev. ref. vallásuak vagyunk!), tehát
megvédtem a nők vallását egy szénlapáttal, néhány mérsékelt ütést
mérvén Ábelesz hátára. Erre ő engem átnyalábolt s bár én őt
eleresztésre fölhivtam, mégis oly erősen fogott, hogy mindaketten
legurultunk a lépcsőn. Az igazgató úr, aki éppen akkor feljött az
emeletre, nem vigyázott, és szintén elesett. Ekkor nekem is,
Ábelesznek is egy-egy pofont adott, ami pedig a miniszteri rendelet
szerint szigoruan tilos, aztán jegyzőkönyvet vett föl a
legurulásról és levelet írt az édesapámnak is, az Ábeleszénak is.
Ábelesz azt mondta, hogy ő otthon nem kapott semmit, de én jól
láttam, hogy mindig csak a féloldalán tudott ülni. Én pedig azt
kaptam, hogy nem kaptam ebédet.</p>
<p>Mivel vasárnap délben koplalnom kellett, édesmama <span class=
"pagenum"><a name="Page_98" id="Page_98">-98-</a></span> már reggel
egy nagy darab kalácsot adott a kávé mellé. Délelőtt kimentem a
kertbe és óvatosságból megettem vagy harminc-negyven szilvát. A
majorosné, aki nagyon sajnált, adott egy köcsög aludttejet. Aztán a
kaszárnyaréten bogarásztam és akkor a Julcsa káplárja, aki nagyon
jó barátom, szintén nagyon megsajnált és bevitt az istállóba és
adott prófuntot meg szalonnát, amit igen szeretek és egy kis
pálinkát is adott, de csak keveset. Délben Julcsa bevitt a konyhába
és ott titokban mindenből adott, amiből odabenn ettek. Mivel senki
sem vigyázott a tányéromra, többet is ebédeltem, mint máskor.
Később azt kérdezte tőlem Lóri néni, hogy éhes vagyok-e? Azt
hittem, hogy talán pénzt fog adni és azért azt mondtam, egészen
gyönge vagyok már az éhségtől. A néni azonban nem adott pénzt,
hanem elvitt a specerájoshoz és ott megettem egy akkora darab
szalámit, mint a kis Duduka combja, amikor fürösztik. Lóri néni
pedig megbarátkozott a specerájossal és elmondta neki, hogy a
kedves szüleink takarékosságból éheztetik gyermekeiket, ami pedig
igen káros a zsenge szervezetnek és azért szerencse, hogy ő néha a
maga pénzén vehet nekünk ennivalót.</p>
<p>Este igen rosszul lettem. Ilyen rosszul csak egyszer voltam
életemben, amikor a nagy vásáron egyfolytában elördöghintáztam
hatvan krajcárt két órától este kilenc óráig és minden fiu bámult
és irigyelt. Édesmama azt hitte, hogy a koplalástól vagyok beteg
<span class="pagenum"><a name="Page_99" id=
"Page_99">-99-</a></span> és sonkát meg tojást etetett velem, de
aztán egyszerre minden kisült és az igazán borzasztó volt. A
specerájos is elmondott mindent Julcsának. Megint sokat beszéltek
és sírtak, a vége pedig az lett, hogy megint fölmondtunk Julcsának
és hogy most az új specerájostól hozatunk. Lóri néni este megint
énekelte: Küssen auf die Lippen… Apa azonban nem járkált már a
gangon, hanem elment a kaszinóba és csak reggel jött haza két
kucséber-skatulyával, amiért is édesmamának úgy megfájdult a feje,
hogy ágyba kellett feküdnie.</p>
<p>Akkoriban történt, hogy hosszu idő mulva megint eljött hozzánk
Lupi bácsi. Én nagyon szeretem, édesmama azonban nem kedveli, mert
mindig alá akar valamit iratni apával, gondolom váltókat. Lupi
bácsi monoklit visel, mert ő báró, de csak az egyik szemén, a bőre
pedig olyan ráncos, hogy elférne benne még egy báró. Régente
huszártiszt volt, de a király nem akarta kifizetni adósságait, bár
Lupi bácsi személyesen kérte erre. Mindenki azt mondja, hogy Lupi
bácsi léha ember, de én ezt nem találom, sőt mondhatom, hogy
kitünően tudja utánozni az állathangokat, különösen a mérges
pujkakakasét és a rekedt macskáét. Lupi bácsi akkoriban pénztáros
volt Récskán, ahol Manci néniék laknak. (Egyszer meglátogattuk
édesapával Récskán, akkor egy ketrecben ült, ciggarettázott és tíz
forintot kért kölcsön apától.)</p>
<p>Mikor most hozzánk jött, éppen apa szobájában <span class=
"pagenum"><a name="Page_100" id="Page_100">-100-</a></span> voltam
és egy papucscsal a tücsköt lestem, amely miatt apa nem tudott
aludni.</p>
<p>– Küldd ki a gyereket, – mondta a bácsi, – fontos beszédem van
veled.</p>
<p>– Bátran beszélhetsz előtte, – válaszolt az apa, – a kis mulya
nem ért meg semmit.</p>
<p>– A pénztáramból hiányzik kétezer forint, – folytatta a bácsi. –
Agyon kell magamat lőnöm.</p>
<p>– Tessék, – mondta édesapa, – szolgálhatok egy kitünő
revolverrel.</p>
<p>Egy pisztolyt adott Lupi bácsinak és én ekkor igen örültem, hogy
a szobában hagytak. Lupi bácsi azonban nem lőtt, hanem rágyujtott
egy szivarra és azt mondta:</p>
<p>– Öregem, még csak egyszer segíts rajtam!</p>
<p>Egyszerre fölugrott apa és elkiáltotta magát:</p>
<p>– Lupi, van egy ötletem: vedd feleségül Lórit!</p>
<p>Hogy mit beszéltek aztán, azt nem tudom, mert apa kiküldött a
szobából és konyakot hozatott Lupi bácsinak. Másnap a bácsi megint
eljött Récskáról. És ekkor minden új volt rajta, a ruhája is, a
kalapján még rajta volt a kalapos cédulája, fehér keztyűt viselt és
a zsebéből szép piros selyemkendő kandikált ki. Lóri néni is szépen
kiöltözködött és a zongoránál ült. Azt énekelte, hogy: Küssen auf
die Lippen… Lupi bácsi megállott az ajtóban, jól megnézte Lóri
nénit, aztán hirtelen sarkon fordult és szó nélkül elment. Én
azonal sejtettem, hogy veszedelem <span class="pagenum"><a name=
"Page_101" id="Page_101">-101-</a></span> van és leszaladtam apához
a pincébe, mert éppen ott volt. Apa letette a kulcsokat és
kisietett a ház elé. Még láttuk Lupi bácsit, amint gyorsan
befordult a Vas-utcába. Olyan gyorsan ment, hogy csak a
pályaudvaron tudtuk elfogni.</p>
<p>– Mi lesz? – kérdezte apa.</p>
<p>– Hát barátom, – mondta Lupi bácsi, – meggondoltam a dolgot és
mégis inkább agyonlövöm magamat.</p>
<p>Édesapa ekkor nagyon szigoru lett és megfenyegette a bácsit,
hogy telegrafálni fog Récskára és hogy Lupi bácsit be fogják
csukni, ha nem jön vissza ebédre. Később azonban szépen kezdett
vele beszélni, megfogta a kezét és a bácsi akkor nem is ellenkezett
olyan nagyon. Apa aztán hazaküldött engem, mondjam meg, hogy Lupi
bácsi csak elszédült egy kicsit az idegeitől, de már jobban van és
nálunk fog ebédelni.</p>
<p>Az ebéd igen jó volt, pezsgő is volt és apa folyton töltött a
bácsinak. Ettől aztán jó kedve lett és állathangokat kezdett
utánozni, még pedig olyan pompásan, hogy Lóri néni azt mondta,
sohasem látott még szellemesebb embert. És azt is mondta, hogy ez
egy tökéletes gavallér. Feketekávénál apa leült édesmamával a
diványra és nekem apa térdén kellett lovagolnom, a hugaim pedig
mama ölébe ültek, bár igen meleg volt. És apa azt mondta: Látod,
Lupi, csak egy igazi boldogság van: a szép családi <span class=
"pagenum"><a name="Page_102" id="Page_102">-102-</a></span> élet.
Lóri néni pedig összecsücsörítette a száját és sóhajtott.</p>
<p>Ebéd után Lóri néni és Lupi bácsi a kertbe mentek sétálni. Mivel
attól féltem, hogy megtalálják a körtéket, amelyekről még senki sem
tudott, csak én, utánuk mentem és meglestem őket az uborkaágyaknál.
A bácsi ijedt arccal állott az uborkák közt, a néni pedig erősen a
nyakába kapaszkodott.</p>
<p>Tüstént beszaladtam apához és azt mondtam neki: Fogja már!</p>
<p>Édesmama ekkor rámpirított, hogy durva fiu vagyok, egészen
olyan, mint az apám, apa azonban megfogta a mamát és táncolni
kezdett vele a szobában és mi gyerekek is táncoltunk és odakünn a
Julcsának is nagyon jó kedve lett és mind azt énekeltük: Küssen auf
die Lippen.</p>
<p>Így adtuk férjhez Lóri nénit.</p>
<p>A lakodalom nagyon szép lett volna, ha nem lett volna olyan
szemtelen nyoszolyóleányom, a Visky Erzsi. Ez az elbizakodott nő
egy darab fagylaltot tett a nyakamba, úgy, hogy végigcsúszott az
egész hátamon, mélyen sértve az önérzetemet. Midőn viszont
tortahabot tettem a hajába, ami pedig nem is fáj, édesapa
megfeledkezett magáról az összes vendégek előtt és olyat tett, de
olyat, hogy nem is akarok róla beszélni. <span class=
"pagenum"><a name="Page_103" id="Page_103">-103-</a></span></p>
<div class="chapter">
<h2>Miss Daisy</h2>
</div>
<p><span class="pagenum"><a name="Page_104" id=
"Page_104">-104-</a></span></p>
<p><span class="pagenum"><a name="Page_105" id="Page_105"><br />
-105-</a></span></p>
<p>– Tom! To-om!</p>
<p>– Hő?!</p>
<p>– Alszol, Tom? Ébredj fel!</p>
<p>– Ki az? Mi az?</p>
<p>– Én vagyok, a te Finn barátod.</p>
<p>– Segítség! Gyilkos!</p>
<p>– Ne ordíts, fiam! Nincsen semmi veszedelem. Azért jöttem, hogy
barátságosan elbeszélgessek veled. Törüld ki szemedből az álmot!
Igen, te Tom vagy… Otthon vagy, a jerikói farmodon… Az ágyadban
fekszel és most éjjeli tizenegy óra van… Én pedig, aki az ágyad
szélén ülök, én a te Finn barátod vagyok, akit már egy esztendeje
nem láttál… Ne bámulj rám olyan furcsán! Akarod, hogy meggyújtsam a
gyertyát? Azt hiszem, fölösleges. A holdfény olyan szépen süt be az
ablakon, akár a villamos reflektor és nem is szeretném, ha kivülről
észre vennének valamit… Kérlek, Tom, ne kaparássz az éjjeli
szekrényeden! Nem fogod megtalálni a revolveredet, mert azt zsebre
tettem…</p>
<p>– Hogyan jutottál be ide? <span class="pagenum"><a name=
"Page_106" id="Page_106">-106-</a></span></p>
<p>– Elégedj meg azzal, hogy itt vagyok, bár tíz véreb őrzi az
udvarodat.</p>
<p>– Mit akarsz tőlem?</p>
<p>– Beszélni akarok veled. De ne nézz rám olyan dúlt arccal, hanem
add ide a kezedet és fülelj szépen… Hogy tisztába jőjjünk
egymással, vissza kell térnem arra a kínos epizódra, amely egy
esztendővel ezelőtt adta elő magát. Mi akkor párbajt vívtunk
egymással. Reménylem, bokros teendőid közepett nem feledkeztél meg
erről?</p>
<p>– Az imént is arról álmodtam!</p>
<p>– A párbajra egy nő adott okot, akit mind a ketten imádtunk.</p>
<p>– Miss Daisy!</p>
<p>– Milyen fájdalmasan sóhajtottál most, szegény Tom! Igen, miss
Daisy volt a mi végzetünk. A bájos, az ellenállhatatlan, az isteni
Daisy kellett hozzá, hogy Texas két legkülönb legényét halálos
ellenségekké tegye… Pisztolylyal, késsel talán nem is lehetett
volna ketté vágni a mi tragikus csomónkat, azért a sorsra bíztuk a
döntést. Abban állapodtunk meg, hogy aki a fekete golyót huzza, az
vakon megteszi azt, amit szerencsés ellenfele parancsol. Te húztad
a fekete golyót, Tom és ma éjfélkor lejár a határidő…</p>
<p>– Tehát?</p>
<p>– Ne keresgélj a párnád alatt, Tom, mert a késedet is elvettem…
Tehát a sorsod a kezemben <span class="pagenum"><a name="Page_107"
id="Page_107">-107-</a></span> van. Ha azt mondom neked, hogy lődd
főbe magadat, akkor egy negyedóra mulva főbelövöd magadat, mert
hiszen te vagy Amerika egyik legkifogástalanabb gentlemanje… És ha
azt mondanám, hogy pörköltesd meg magadat lassu tűzön, akkor sem
haboznál, hogy beváltsad a szavadat, mert hiszen te vagy az Unia
egyik legbátrabb fickója…</p>
<p>– Beszélj már, mit kívánsz tőlem?</p>
<p>– Megmondom, előbb azonban válaszolj egy kérdésemre. Még mindig
szereted az isteni Daisyt?</p>
<p>– Ah!</p>
<p>– Elég, Tom! Ez a sóhajtás mindent megmond! Szegény fiú, a te
szíved valóságos vulkán! Nos, most már nincs okom a kertelésre… Én
azt kívánom tőled, hogy vedd feleségül Daisyt!</p>
<p>– Mit beszélsz?</p>
<p>– Csodálkozol ugy-e? Persze, te azt hitted, hogy a véredet
szomjazom? Látod, mennyire félreismertél! Én altruista vagyok és
azt akarom, hogy légy boldog, szegény fiu.</p>
<p>– Furcsa!</p>
<p>– Mért nem örülsz a boldogságodnak, Tom? Most már megengedem,
hogy ugorj ki az ágyadból! Táncolj, dalolj, ha akarod, ölelj meg
engem. Mért nem örülsz, Tom?</p>
<p>– Te lemondasz miss Daisyról!</p>
<p>– Persze, hogy le! A te kedvedért!</p>
<p>– Nagyon furcsa! <span class="pagenum"><a name="Page_108" id=
"Page_108">-108-</a></span></p>
<p>– Én csak a te viselkedésedet találom furcsának! Végre is, neked
mint gentlemannek ellenvetés nélkül meg kell tenned azt, amit
akarok. Ha azt modom, hogy vedd feleségül miss Daisyt, akkor meg
kell tenned. Nincs egyéb választásod!</p>
<p>– Hogyne volna! Előttem két lehetőség van: vagy megteszem a
kívánságodat, vagy főbe lövöm magamat. Ha az utóbbit teszem, akkor
is rendben van a számadásunk. Mindenesetre meg fogom fontolni, hogy
melyik utat válaszszam…</p>
<p>– Megőrültél, Tom? Csak nem fogsz a halálra gondolni? Hiszen te
fiatal és tehetséges ember vagy… Előtted még szép jövő áll… Daisy
pedig bájos, mint a hajnali csillag!</p>
<p>– Semmi frázis, Finn! Beszéljünk okosan! Mért mondasz te le
Daisyről?</p>
<p>– Én altruista vagyok!</p>
<p>– Ajaj!</p>
<p>– Jól van, akkor hát másképpen beszélek veled! Tom úr, kérdem
öntől, mint gentlemantől, eleget akar-e tenni becsületbeli
kötelességének, igen vagy nem?</p>
<p>– Persze! Az időm lejárt, add ide a revolveremet, hadd végezzek
magammal.</p>
<p>– Boldogtalan, hát nem fog rajtad az okos szó?</p>
<p>– Tudni akarom, hogy mért mondasz le a missről! Zsákban nem
veszek macskát. <span class="pagenum"><a name="Page_109" id=
"Page_109">-109-</a></span></p>
<p>– Csak nem fogod gyanusítani? Fuj, Tom!</p>
<p>– Isten ments! Sokkal gőgösebb és okosabb hölgy, semhogy egy
ilyen fickóval…</p>
<p>– Kérlek, ne sértegess! Ha éppen megkötöd magadat, elmondom az
igazságot. Miss Daisy a legregényesebb és a legmagasztosabb jellemü
nő, aki az amerikai Unióban él, de – hogy is mondjam csak? – nagyon
is nehezen kezelhető… Én végre is közönséges halandó vagyok és a
miss tökéletessége folyton talál rá okot, hogy megbotránkozzék
rajtam. Ez engem kétségbeejt! Ő tagja az anti-alkoholista ligának
és sehogysem tűri a dohányfüstöt. Roppant művelt és velem, aki
kissé hiányos nevelést kaptam, oly szánakozó lenézéssel bánik,
mintha vadember volnék. A lelke nagyon is érzékeny és a hét hat
napját rendesen azzal kell eltöltenem, hogy jóvá tegyek valami
hibát, amelyet vasárnapon elkövettem. Szóval: nem nekem való
feleség! Nem és ezerszer nem!</p>
<p>– Hát akkor mért nem bontod fel az eljegyzésedet?</p>
<p>– Az nem megy olyan könnyen…</p>
<p>– Értem! Írásbeli házassági igéretet adtál neki? Attól félsz,
hogy bepöröl?</p>
<p>– Roppantul éleseszü ember vagy!</p>
<p>– De hiszen te gazdag vagy? Vagy – akkora bánatpénzt kötött
ki?</p>
<p>– Jobban szeretném, ha másról beszélnénk!</p>
<p>– És azt hiszed, hogy hozzám jönne? <span class=
"pagenum"><a name="Page_110" id="Page_110">-110-</a></span></p>
<p>– Biztos vagyok benne! Velem csak azért jegyezte el magát, mert
bosszantotta, hogy egy esztendő óta kerülöd a társaságát. De alig
múlik el nap, hogy rámnézve megszégyenítő párhuzamot ne vonna
kettőnk között.</p>
<p>– Elég a fecsegésből! Éjfél van. Az időm letelt. Add ide a
pisztolyomat.</p>
<p>– Boldogtalan! Mért nem akarod elvenni az isteni Daisyt? Látod,
te merő maliciából makacskodol… Hát szép ez tőled?</p>
<p>– Barátom, én nagyon is szegény ember vagyok ahhoz, hogy
elvegyek egy ilyen kényes kiskirálynét! A farmomat húszezer dollár
adósság terheli…</p>
<p>– Ilyen erős fickó, akinek két ép karja és bátor szíve van,
sohasem szegény!</p>
<p>– Ajaj!</p>
<p>– De talán lehetne is rajtad valahogyan könnyíteni?</p>
<p>– Ha megfizetnéd a húszezer dollárt…</p>
<p>– Tom úr, ön zsaroló!</p>
<p>– Én akarom elvenni miss Daisyt, vagy te akarod a nyakamba
sózni?</p>
<p>– Nos, ne heveskedjünk! Ötezer dollárt áldoznék, hogy boldognak
lássalak titeket.</p>
<p>– Ötezer dollárt? Sértegetsz! Kérem a pisztolyomat!</p>
<p>– Tom, kedves Tom, ne élj vissza a helyzetemmel! Nyolcat adok,
de egy centtel sem többet! <span class="pagenum"><a name="Page_111"
id="Page_111">-111-</a></span></p>
<p>– Jó is volna! Ilyen potomsággal akarsz szabadulni a kártérítési
pör alól?</p>
<p>– Kell tízezer?</p>
<p>– Kérem a revolveremet!</p>
<p>– Tizenkétezer? De egy dollárral sem több!</p>
<p>– Hagyj békében! Gentleman vagyok és jó keresztény. Add ide a
revolveremet, aztán hadd mondom el utolsó imádságomat!</p>
<p>– Tom, te szörnyen visszaélsz a szorultságommal!</p>
<p>– Miatyánk, ki vagy a mennyekben…</p>
<p>– Adok tizenötöt, te zsivány! Becsületszavamra mondom, hogy
többet nem adok.</p>
<p>– Nos, mert te vagy, hát megteszem. Írd meg a csekket!</p>
<p>– Készen van, csak az összeget kell kitöltenem… Fizetendő a miss
Daisyvel való esküvőd napján.</p>
<p>– Helyes!</p>
<p>– Itt a csekk! Holnap tehát meglátogatod miss Daisyt és megkéred
a kezét?</p>
<p>– Jó, jó! Ne kísérjelek ki a kutyák miatt?</p>
<p>– Felesleges! Jó éjt, Tom. És áldásom reád!</p>
<p>– Köszönöm, Finn. <span class="pagenum"><a name="Page_112" id=
"Page_112">-112-</a></span> <span class="pagenum"><a name=
"Page_113" id="Page_113"><br />
-113-</a></span></p>
<div class="chapter">
<h2>A kék folt</h2>
</div>
<p><span class="pagenum"><a name="Page_114" id=
"Page_114">-114-</a></span></p>
<p><span class="pagenum"><a name="Page_115" id="Page_115"><br />
-115-</a></span></p>
<p>Juliska hugom meglehetősen bátor leány, azért szeretem is, de
néha igen jellemtelen és kedden is árulkodott rám, hogy francia
forradalmat játszottam és lenyakaztam a menyasszony-babáját. Pedig
olyan csepp gilotinnal nem is lehet más nagyobb állatot nyakazni.
Nem óhajtottam aznap édesapával találkozni és azért azt mondtam,
hogy korrepetálnom kell és egy órakor már elmentem az iskolába.
(Otthon a nők nem tudják, hogy mi a korrepetálás és ha el akarok
menni, mindig azt mondom nekik.)</p>
<p>Az osztályban csak Visky Pista volt, ugyanaz a jóbarátom, akinek
tavaly a football-próbán nyilvánosan kirugtam a fogát. Visky mindig
későn szokott érkezni az iskolába és ezuttal is csak tévedésből
volt itt, mert az órájuk rosszul jár otthon és kettőt mutatott egy
helyett.</p>
<p>Már nem is tudom, hogy melyikünk kezdte, de mivel körülbelől
egyformán erősek vagyunk, bár Pista két esztendővel idősebb, sokáig
eredmény nélkül birkóztunk. Végül Visky tilos csellel élt és
szántszándékkal úgy odavetett a pad szélének, hogy most
<span class="pagenum"><a name="Page_116" id=
"Page_116">-116-</a></span> is fáj még a hátam, ha valaki megüt és
olyan kék, hogy nem is merek tanúk előtt vetkőzni. Ekkor én
méltatlankodásból fölkaptam egy tárgyat és odavágtam Visky fejéhez.
Szerencsétlenségünkre ő lebukott, úgy, hogy nem találtam a fejét és
a tárgy Magyarország nagy fali térképének repült. A tárgy egy dupla
üveg kék tenta volt, amelyet édesapja megbizásából vett Visky,
mivel az ügyvédek otthon kék tentával szoktak írni. Nógrád- és
Gömörmegye határába esett, de Hontnak és Borsodnak is jutott
belőle. Az egész kék tenger aztán végighönpölygött a nagy Alföldön,
számos téntafolyó pedig lefutott Szerbiába, sőt Boszniába is. Mi
ezen annyira megijedtünk, hogy sietve összecsomagoltuk a
könyveinket és kiszaladtunk az utcára, hogy eloszlassunk minden
félreértést. Viskynek csuklása lett a nagy rémülettől és azt
mondta, hogy bár inkább a fejét találtam volna, mert azt meg lehet
mosni citrommal, de Magyarországot már többet nem. Aztán
becsületszóval megfogadtuk, hogy mindent le fogunk tagadni, még a
kínpadon is.</p>
<p>Az igazgató úr ablaka alatt van egy kis lóca, amelyen soha
senkisem szokott ülni, mivel az ismétlők azt állítják, hogy azt
csalogatónak csinálták oda, hogy a gimnazisták ráüljenek és az
igazgató úr kihallgathassa a beszélgetésüket. Mi tehát most
szándékosan odaültünk és mivel az ablak nyitva volt, hangosan
beszélgetni kezdtünk. <span class="pagenum"><a name="Page_117" id=
"Page_117">-117-</a></span></p>
<p>Én: Mondd meg, kedves barátom, melyik tantárgyat szereted te
legjobban?</p>
<p>Visky: A magyar történelmet.</p>
<p>Én: Magam is úgy vagyok vele. Azelőtt ki nem állhattam, de most
szívesen venném, bár éjjel-nappal mindig magyar történelem
volna.</p>
<p>Visky: És miért szereted annyira a történelmet?</p>
<p>Én: Mivel az igazgató úr tanítja és ő úgy tud beszélni, mintha
csupa gyönyörü mesét mondana. Az ember szinte látja a vitézeket és
paripákat, amint száguldanak és az ellenséggel csatáznak.</p>
<p>Visky: Melyik királyt szereted te legjobban?</p>
<p>Én: Nagyon szeretem Szent Lászlót, mivel mindig szekercével
harcolt, de Szent Istvánt is szeretem, mivel az igazgató úr azt
mondta, hogy bölcs törvényeket hozott.</p>
<p>Az aranybulláról is akartunk beszélni, de ez nem sikerült, azért
megrúgtam Pistát a lóca alatt és inkább Kinizsire meg Toldira
tereltük a szót, mivel azoknál nem kell évszám. Akkor már régen ott
szuszogott az igazgató úr a fejünk fölött. Aztán egyszerre
megzörgette az ablakot, mintha most jönne csak és mi tüstént
fölugrottunk a lócáról és igen megijedtünk és lesütöttük a
szemünket és lekaptuk a sapkánkat.</p>
<p>Az igazgató úr arca haragos volt, mint rendesen, <span class=
"pagenum"><a name="Page_118" id="Page_118">-118-</a></span> de
azért nem haragudott igazán, hanem azt mondta, jó lesz már órára
menni, mert kettő elmult.</p>
<p>Mikor az osztályba léptünk, Huszárka tanár úr már javában
vallatta a fiúkat, hogy ki mocskolta be Magyarországot. A fiúk
azonban konokul tagadtak és azért négy óra után ott kellett
maradnia az egész osztálynak. Ekkor bejött az igazgató úr is, meg
több tanár, aki nem minket tanít és mind olyan szomorúan álltak a
mappa körül, mintha temetésen volnának.</p>
<p>Az igazgató úr aztán egy igen lelkes beszédet intézett a
osztályhoz. A körülmények világossá teszik, – mondta, – hogy itt
egy előre megfontolt és hideg számítással végrehajtott merénylettel
állunk szemben. A merénylet nem is annyira Magyarország térképének
szól, mint inkább az osztály becsületének, amelyre sötét árnyékot
vet. A társadalom becsülését csak úgy nyerhetjük vissza, ha
haladéktalanul megnevezzük a tettest. Ha ezt megtenni
elmulasztanók, akkor az igazgató úr kénytelen volna a legsúlyosabb
megtorló eszközhöz nyúlni, amelylyel hosszu tanári pályáján
eddigelé még sohasem élt: ugyanis fölterjesztést tenni a
miniszternek. A következményekért nem mer felelősséget vállalni, de
bizonyos, hogy az egész osztály konok hazugsága folytán az erkölcsi
züllés oly lejtőre sodortatnék, ahonnan nincs többé visszatérés és
amely <span class="pagenum"><a name="Page_119" id=
"Page_119">-119-</a></span> egy elhibázott élet alkonyán a
fegyházban, vagy talán még rosszabb helyen érne véget.</p>
<p>Az igazgató úr aztán tíz percnyi időt adott az osztálynak, hogy
puhatolja ki a gonosztevőt és kiment a tanárokkal a teremből. Visky
és én neki estünk a fiuknak és azt mondtuk, hogy most már nem
használ semmi, aki tette, az vallja be. Mivel senki sem akart
vallani, én kimentem a tanári szobába és jelentést tettem erről.
Ekkor mind bejöttek megint és az igazgató úr azt mondta, hogy most
már a végső eszközhöz nyúl és jegyzőkönyvet fog fölvenni. Mivel
Viskynek jó irása van, ő írta, az igazgató úr pedig föl-alájárt és
tollba mondta neki, hogy mit írjon. Huszárka tanár úr megmérte a
téntafolt hosszát és szélességét, aztán a táblán kiszámította a
teriméjét, de olyan izgatott volt, hogy kétszer is elhibázta.</p>
<p>Ezt is jegyzőkönyvbe vették. Később a tanár azt mondta, hogy egy
kis logikával hamar ki lehet puhatolni a tettest. A merényletet kék
tentával követték el, amelyet a tanulóknak nem szabad használni; be
kell tehát kérni a magyar és a számtani irkákat, és meg kell nézni,
hogy kinek van kék téntája. Erre valamennyien nevettek és
bólintgattak. Huszárka tanár úr pedig nagyon büszkének látszott és
maga szaladt a tanári szobába az irkákért. Kitudódott, hogy csak
egy tanuló szokott többszöri megrovás után is kék téntával írni:
Bényei Zoltán. <span class="pagenum"><a name="Page_120" id=
"Page_120">-120-</a></span></p>
<p>– Rögtön tudtam, hogy ő volt! – kiáltotta az igazgató úr.</p>
<p>A tanár úr pedig azt mondta, hogy ő is tudta, más nem is
lehetett, mint Bényei. Hol van Bényei? Kitünt azonban, hogy Bényei
már két hete nem járt iskolába, mivel bárányhimlőben feküdt. Ekkor
az igazgató úr olyan arcot csinált, mintha savanyu almába harapott
volna, a többiek is mind olyan arcot csináltak, Huszárka tanár úr
pedig lehajtotta a fejét és sokáig nem szólt közbe többet. A
jegyzőkönyvet eltépték és az igazgató úr elülről diktálta az
egészet.</p>
<p>Most azt kezdte kutatni, hogy ki lépett be délután elsőnek az
osztályba. Koczó Mihály és Simonyi Péter bevallották, hogy ők
voltak az elsők. A szerb templom előtt találkoztak és együtt
jöttek.</p>
<p>– Megvolt már akkor a folt? – kérdezte az igazgató úr.</p>
<p>Koczó azt mondta, hogy igen, Simonyi azt állította, hogy nem.
Abban azonban megegyeztek mindaketten, hogy a belépésükkor nem
vették mindjárt észre.</p>
<p>Most már egyenként vallatta őket. Simonyi úgy adta elő az
esetet, hogy amint beléptek az osztályba, ő mindjárt az ablakhoz
futott, mivel künn két nagy kutya verekedett. Koczó azalatt a
teremben volt, közel a térképhez. Hogy mit csinált, azt Simonyi nem
<span class="pagenum"><a name="Page_121" id=
"Page_121">-121-</a></span> láthatta, de úgy rémlett neki, mintha
valami gyanús neszt hallott volna.</p>
<p>Az igazgató úr ekkor mennydörgő hangon fordult Koczóhoz.</p>
<p>– Te voltál, nyomorult!</p>
<p>Koczó sírva fakadt és mindent tagadott, az igazgató úr azonban
jegyzőkönyvbe vétette, hogy Koczó volt az illető és rögtön tollba
is mondta Viskynek az itéletet. Elzárásra, másodfoku erkölcsi
megrovásra és a kár megtérítésére itélte.</p>
<p>Huszárka tanár úr, aki minden vasárnap vadászni szokott a Koczó
édesapjával, azt mondta, hogy nem ártana talán kihallgatni az
iskolaszolgát, hogy megvolt-e már a folt a déli szellőztetés
alkalmával? Az igazgató úr megint savanyu arcot vágott és azt
mondta:</p>
<p>– Ha a tanár úr minden áron megköti magát, kihallgathatjuk a
szolgát is, bár én a magam részéről ezt teljesen fölöslegesnek
tartom, mivel Koczó zavart magaviselete minden pedagógust eléggé
meggyőzhet bűnös voltáról.</p>
<p>A tanár úr arca vérvörös lett és azt mondta, hogy ő a világért
sem köti magát senkihez, csak ötletképpen említette. Az igazgató úr
azonban most már nem tágított és leszaladt a szolgáért. Az öreg
Csámpor azt mondta, hogy ő egynegyed kettőkor krétát hozott az
osztályba és akkor a folt már megvolt <span class=
"pagenum"><a name="Page_122" id="Page_122">-122-</a></span> a
mappán. Koczót és Simonyit pedig félkettőkor látta belépni az
épületbe…</p>
<p>Az igazgató most nagyon megharagudott. Azt mondta a két fiunak,
hogy takarodjanak a helyükre, aztán megint eltépte a jegyzőkönyvet
és újból kezdte diktálni az egészet.</p>
<p>– Akkor tehát a délelőtti előadás után történt a merénylet!</p>
<p>Hosszu faggatás után kitudódott, hogy Ábelesz Hugó hagyta el
utolsónak az osztálytermet.</p>
<p>– Lépj elő, te jómadár! – kiáltott az igazgató úr. – Mered
tagadni, hogy te voltál?</p>
<p>– Igenis merem! – kiáltotta Ábelesz oly szemtelen hangon, hogy
az egész osztály megbotránkozott rajta.</p>
<p>– Hallgass! – mennydörögte az igazgató úr. – Rád kell csak
néznem és mint pedagógus nem is kételhedhetem bűnös voltodban.</p>
<p>Az igazgató úr ekkor tollba mondta az itéletet. Ábeleszt kétnapi
elzárásra, elsőfoku erkölcsi megrovásra és a kár megtérítésére
itélte. Mikor fölolvasta az itéletet, Ábelesz egyszerre ficánkolni
kezdett és így szólt:</p>
<p>– Kérem, igazgató úr, nem is én voltam az utolsó az osztályban!
Mikor elmentem, Huszárka tanár úr még benn maradt levelet írni!</p>
<p>Ekkor mindenki a tanár úrra nézett és Huszárka, <span class=
"pagenum"><a name="Page_123" id="Page_123">-123-</a></span> aki
szigoru, de igazságos ember, azt mondta, hogy ez igaz, ő előadás
után még egy félóráig egyedül maradt a teremben. Az igazgató úr
ekkor még sokkal savanyúbb arcot csinált, mint máskor és úgy nézett
a tanár úrra, mintha azt hinné, hogy az kente be a mappát. Huszárka
tanár úr arca vérvörös lett és nem tudta, mit mondjon. Az igazgató
úr eltépte megint a jegyzőkönyvet és újat diktált Viskynek. Aztán
kihirdette az itéletet. Az egész osztályt erkölcsi megrovásra, a
kárnak együttes megfizetésére és a minisztériumhoz való
fölterjesztésre itélte. Engem és Viskyt azonban jegyzőkönyvileg
kivett a büntetés alól, mivel az igazgató úr személyes tapasztalása
igazolta, hogy a büntett elkövetésének idején nem lehettünk a tett
színhelyén.</p>
<p>Mikor aztán hazamentünk Viskyvel, azon gondolkoztunk, hogyan
számoljon be édesapjának az eltört téntás üveggel. Erre is
találkozott mód.</p>
<p>Visky jól meghempergett az utca porában, aztán én egy
tégladarabbal meghorzsoltam az arcát és a kezét. Mikor Viskyék
kapujába értünk, Pista elkezdett borzasztóan ordítani, hogy
összeszaladt az egész háznépe. Elmondta, hogy egy megvadult kocsi
elgázolta az utcán. Engem is majdnem elgázolt, amikor meg akartam
menteni a Pistát. (Ezt én mondtam.) Visky bácsi erre nagyon
megrémült, végigtapogatta Pista kezét-lábát és tízszer is kérdezte
tőle, <span class="pagenum"><a name="Page_124" id=
"Page_124">-124-</a></span> hogy nem fáj-e valamije? A barátom azt
mondta, hogy nem fáj semmije, de a téntásüveg eltörött.</p>
<p>– Ördög vigye az ostoba üveget, – mondta a bácsi.</p>
<p>Így sikerült ezt a dolgot jól elintéznünk.</p>
<p>Nekem Visky néni egy nagy darab kalácsot is adott és
hazakisértetett a szobaleánynyal, hogy el ne gázoljon valami kocsi.
<span class="pagenum"><a name="Page_125" id=
"Page_125">-125-</a></span></p>
<div class="chapter">
<h2>Jónás kalandja</h2>
</div>
<p><span class="pagenum"><a name="Page_126" id=
"Page_126">-126-</a></span></p>
<p><span class="pagenum"><a name="Page_127" id="Page_127"><br />
-127-</a></span></p>
<p>Néhány esztendővel ezelőtt a Tengerszem partján álló
Zerge-fogadó egész emeletét egy grófi házaspár bírta bérben.
Gácsországi nagy urak voltak, akik egy tavaszi kirándulás
alkalmával ismerték meg és szerették meg a regényes vidék komor
csöndjét. A gróf – akinek nevét nem szándékozom megmondani – atléta
termetü, de e mellett fölötte előkelő külsejü és megnyerő modoru
férfi volt, a sok vihart látott, negyvenesztendős férfiak ama
fajtájából, amelyet a nők érdekesnek szoktak nevezni. Ámbár
formaszerinti ismeretséget senkivel sem kötött, érdeklődni látszott
a kis fürdőhely minden egyes lakójának személye iránt. A férfiaknak
már messziről köszöngetett, a nőket a tapasztalt ember
szakértelmével és fesztelenségével vette szemügyre, a tó partján
játszadozó gyermekekkel pedig szívesen enyelgett.</p>
<p>Egészen másképpen viselkedett a grófné. Nemcsak hogy szóba sem
állott senkivel, de láthatólag tudomással sem bírt arról, hogy az
urán meg a cselédein kívül más ember is van a világon. A szép
asszony egyébként délig szokott aludni, aztán a lakásán
<span class="pagenum"><a name="Page_128" id=
"Page_128">-128-</a></span> ebédelt, délután pedig nagy sétát tett
az ura társaságában, amely sétájáról fáradtan és álmosan jött meg.
Rendesen tizennégy órát aludt egy huzamban, néha tizenhatot is. Ha
ébren kellett lennie, ha a lakásuk erkélyén állott, vagy az erdőben
sétált, láthatólag nagyon unta magát.</p>
<p>Az asszony nagyon szép volt. Olyanféle hatalmas szépség,
amelyhez foghatót én addig még nem láttam. Győzelmes, királyi,
mondhatnám: megdöbbentő szépség. Megjegyzem, hogy szenzációs
hatással csak a férfiakra volt, de kivétel nélkül minden férfira; a
nők – még olyanok is, akik különben szívesen elismerik más asszony
szépségét – nem tudtak érte lelkesülni. Szőke volt, de olyan szőke,
mintha eredetileg barnának indult volna; az olaszos arcbőre, a
koromfekete szemöldöke, a sötétszürke szeme és az althangja is a
barna asszonyé volt. Pompásan öltözködött, nagyon feltünően, de sok
egyéni izléssel. Azok a plédszövetek, a piros selyem porköpeny, a
fehér lakkcipők, ha más asszony merte volna magára venni:
csődületet okoztak volna a fürdőparkban. Az ő különös szépségét
azonban szinte kiegészítette a fantasztikus színkeverék.</p>
<p>Szebben és jobban összeillő emberpárt még sohasem láttam. Ha
együtt láttam őket, mindig egy oroszlánpárra kellett gondolnom.
Mindakettőben határozottan volt valami a királyi ragadozó
természetéből; hatalmas termetük, a férfi komor tekintete és
<span class="pagenum"><a name="Page_129" id=
"Page_129">-129-</a></span> síma elegánciája, a nő szőke
hajkoronája és fölséges lustasága: mindez kiegészítette a
hasonlatot.</p>
<p>Nem hallgathatom el, hogy a tengerszem környékén azt beszélték
akkoriban, hogy a szép asszony nem igazi grófné, nem felesége a
grófnak. Magam nem tartottam szükségesnek, hogy erre vonatkozólag
véleményt alkossak magamnak. Annyi azonban bizonyos volt előttem,
hogy a szép asszony semmiesetre sem lengyel születésü, mert a
cselédeivel mindig csak franciául beszélt, magyarul vagy németül
pedig egy kukkot sem tudott.</p>
<p>Én, Jónás István, gimnáziumi óradíjas tanár, a tüdőhurutom
gyógyítása végett mentem a fenyvesek közé. Az évad végén érkeztem a
fürdőbe; ilyenkor ugyan hétfőtől vasárnapig szakad az eső, az árak
azonban már jóval olcsóbbak. Mikor elfoglaltam kis szobámat a
Zerge-fogadó földszintjén, akkor a nyaraló vendégek nagyrésze már
elutazott és az ebédlőben azt beszélték, hogy a lengyel gróf is
indulófélben van már.</p>
<p>A gróf azonban még egy hétnél tovább maradt a fürdőben és ennyi
idő éppen elegendő volt nekem arra, hogy halálosan beleszeressek az
asszonyba… Igenis beleszerettem, én, a helyettes tanár,
beleszerettem a szép grófnéba. Nincs okom a pirulásra, mert
akaratomon kívül szerettem bele és mikor már megtörtént, akkor se
reméltem semmit.</p>
<p>Egyszer összetalálkoztam vele az erdőben. Rám <span class=
"pagenum"><a name="Page_130" id="Page_130">-130-</a></span> se
nézett, hanem tovább ment, de azért magával vitte az eszemet és a
szívemet. Teremtő Istenem, hát ilyen asszony is van a világon?
Szédülést éreztem, irigység és vágy fogott el, szóval beleszerettem
az oroszlán nőstényébe… Sohasem hittem volna, hogy ilyesmi
megtörténhessék egy rendes életü, józan emberrel, aki azonkivül
félig-meddig jegyben is jár az igazgatója leányával. De megtörtént
és megesett az is, hogy kilestem a szép asszony útjait, hogy ott
strázsáltam az ablaka alatt, hogy verseket írtam, hogy úgy
viselkedtem, mintha nem is gimnáziumi professzor, hanem szerelmes
gimnazista volnék…</p>
<p>Fürdőzésem hetedik napján történt a különös eset, amelyet el
akarok mondani.</p>
<p>Reggeltől estig esett az eső. A fürdőhely ilyenkor szomoru és
kellemetlen. A borongó felhők a földet söprik, az ember tíz
lépésnyire sem lát, a sziklafalak száz nyílásából pedig száz
vízesés zuhog elé. A sok víztől nyirkos lesz az ember kedve is, a
lelke meg didereg.</p>
<p>Vacsora után a szobámba vonultam és a fürdőkönyvtárból kivett
regény olvasásába fogtam. Nem mulattatott azonban az olvasás, mert
sohasem szerettem a regényeket. Tíz óra felé valami zajra kezdtem
figyelni; a fejem fölött ajtócsapkodás meg futkosás hallatszott. –
A cselédek! gondoltam magamban. Az ajtómhoz mentem, hogy éjjelre
bezárjam… E percben megzörrent a kilincs… Kinyitottam az
<span class="pagenum"><a name="Page_131" id=
"Page_131">-131-</a></span> ajtót: odakünn a folyosón magas női
alak állott. Ő volt. A grófné…</p>
<p>Habozás nélkül belépett a szobámba.</p>
<p>– Egyedül van? – kérdezte mélyen csengő, az indulattól remegő
hangon.</p>
<p>– Egyedül…</p>
<p>– Zárja be az ajtót… Fordítsa rá a kulcsot… Jól van!</p>
<p>Két lépést tett előre, aztán nagyot lélegzett. Én pedig azon
gondolkoztam, hogy vajjon álmodom-e vagy komolyan megbolondultam
már?</p>
<p>– Gondolja, hogy keresni fognak önnél? – kérdezte az asszony
aggódva.</p>
<p>– Nem hiszem… De ha keresnék is, az ön engedelme nélkül senki
sem fog ide belépni…</p>
<p>Ez a határozott hang megnyugtatta egy kissé.</p>
<p>Most vettem csak észre, hogy a köpenye – hermelinprémes kék
bársonyköpeny volt – csúrom víz, a szegélye pedig sáros, mintha
maga után vonszolta volna a földön. Az asszony haja is vizes volt,
meg borzas.</p>
<p>– Majd tüzet rakok, – mondtam, – hamarabb megszárad a
ruhája.</p>
<p>Szerencsére volt még elég fa a kosárban, azzal begyujtottam a
kályhába. A grófné most figyelmesen kezdte szemügyre venni a
szobámat. Miután a kiváncsisága kielégítést nyert, felém fordította
tekintetét, <span class="pagenum"><a name="Page_132" id=
"Page_132">-132-</a></span> feszült figyelemmel kisérve minden
mozdulatomat.</p>
<p>Mikor a tűz már pattogott a kályhában, egyetlen karosszékemet
odatoltam a sarokba, helyet ajánlva vendégemnek. Szó nélkül leült s
anélkül, hogy a csudálkozó pillantását csak egy percre is levette
volna rólam, lecsúsztatta válláról a vizes köpenyt. Most láttam
csak, hogy pongyolában van alatta. Afféle egyszerü, bőráncu köntös
volt rajta, minőkben az arkangyalokat szokták ábrázolni, azzal a
különbséggel mégis, hogy nem volt fehér, hanem sárga nyers selyem.
Cipő sem volt a lábán, hanem sárga papucs.</p>
<p>A szép asszony megszólalt.</p>
<p>– Ön engem bolondnak fog tartani, mert nem érti a
viselkedésemet…</p>
<p>A szavába vágtam:</p>
<p>– Nem kérdeztem semmit és nem is fogok kérdezni…</p>
<p>A szemembe nézett, aztán elgondolkozott egy kissé.</p>
<p>– Akartam, hogy tudja meg az igazságot… Megszöktem hazulról,
mert ő megvert… A tóhoz siettem, hogy belevessem magamat, a víz
azonban olyan fekete és hideg, hogy megborzadtam tőle…</p>
<p>Azzal fölemelte a jobbkarját, lerázva róla a ruha végighasított
ujját, – a felső karján néhány sötétvörös és kék sáv látszott.
<span class="pagenum"><a name="Page_133" id=
"Page_133">-133-</a></span></p>
<p>– Miféle vadállat az, aki önre kezet tud emelni? Önre!</p>
<p>Megrázta a sörényét és sötéten a szemembe nézett. Fél fejjel
magasabb volt nálam, szélles vállu, erős és bátor… Azt gondoltam
magamban: Miféle ember az, aki erre a nőre kezet mer emelni?</p>
<p>Kivülről zaj hallatszott, az ablak alatt pedig fáklyafény
lobogott.</p>
<p>– Mi az? – kérdezte az asszony.</p>
<p>– Önt keresik. Alkalmasint bejárják az erdőt és fölkutatják a tó
partját…</p>
<p>– A tó partján meg fogják találni a kendőmet… Egy selyemkendő
volt a nyakamon, azt elvesztettem… Azt fogják hinni, hogy a vízbe
ugrottam… Senki sem fog itt keresni!</p>
<p>Ennek a gondolatnak láthatólag megörült. – Amint a szobát
kellemes melegség kezdte átjárni, az én szép vendégem is jól kezdte
magát érezni.</p>
<p>– Mi az ott a szekrényen? – kérdezte.</p>
<p>– Teaforraló…</p>
<p>– Van teája is?</p>
<p>– Van… Parancsol?</p>
<p>– Nagyon jó lesz…</p>
<p>Teát főztem neki, ő pedig arról panaszkodott, hogy a haja nem
tud megszáradni, aztán habozás nélkül kibontotta aranyszőke
hatalmas sörényét. Kiváncsian járt-kelt a szobában, majd újra
szembeült velem. <span class="pagenum"><a name="Page_134" id=
"Page_134">-134-</a></span></p>
<p>– Szabad itt dohányozni?</p>
<p>– Mindent szabad, de nincs cigarettám.</p>
<p>(A hurutom miatt fölhagytam a dohányzással.)</p>
<p>– Van nekem…</p>
<p>A ruhája széles övéből kis aranydobozt vett elő, amely telve
volt vékony orosz cigarettával. Azt mondta, hogy negyvenet is
elfüstöl egy nap.</p>
<p>Miután megitta a teáját, jóideig elgondolkozott, aztán egyszerre
odanyujtotta nekem a kezét.</p>
<p>– Ön jóember, – mondta.</p>
<p>– Nem tudom, hogy általánosságban jóember vagyok-e, de annyi
bizonyos, hogy önnek nincs jobb embere nálam…</p>
<p>– Elhiszem, – mondta. – Ön jó szívvel van hozzám, önre rá merném
bízni mindenemet és tudom, hogy nem csalódnám… De beszéljen
valamit! Mondja el, hogy kicsoda? Mi a foglalkozása? Hogyan él? Mit
remél a jövőtől?</p>
<p>Röviden elmondtam neki egyszerü élettörténetemet; bevallom
azonban azt a gyöngeségemet, hogy az igazgató leányáról nem
emlékeztem meg. Mikor az elbeszélésem végére értem, észrevettem,
hogy a grófné elszunnyadt. A következő pillanatban már fölriadt
megint.</p>
<p>– Meghalok az álmosságtól, – mondta, miközben mosolyogva
dörzsölte a szemét.</p>
<p>– Feküdjék le…</p>
<p>A diványomra feküdt, takarónak pedig a bundáját <span class=
"pagenum"><a name="Page_135" id="Page_135">-135-</a></span> kérte.
Később azonban mégis megengedte, hogy ágyamból egy párnát hozzak
neki, sőt a papucsát is leejtette a lábáról.</p>
<p>Rögtön elaludt, tíz perc mulva azonban újból fölébredt.</p>
<p>– Mondja csak, mi a maga neve?</p>
<p>Megmondtam neki a nevemet.</p>
<p>– István úr, elvisz maga engem innen holnap?</p>
<p>– Elviszem… De hová?</p>
<p>– Nem bánom akárhová… Gazdag vagyok és független… Nekem csak az
parancsolhat, akit szeretek, őt pedig gyűlölöm…</p>
<p>– Milyen csinos keze van, – mondta, – olyan, mint egy
kisleányé…</p>
<p>Azzal megint elaludt. Én pedig odaültem melléje és néztem az
alvó arcát. Öt percenként föl-fölriadtam – álom ez, vagy valóság? A
világ legszebb asszonya itt alszik a szobámban, pongyolában,
fölbontott hajjal… Én pedig őrzöm az álmát és lelkemre mondom,
tisztább szívvel virrasztok, mintha testvérhugom mellett
virrasztanék…</p>
<p>Reggel hat óra volt már, amikor a szép asszony fölébredt
álmából. Idegen szemmel nézett rám, aztán ámulva tekintett körül.
Jó ideig tartott, míg megértette a helyzetét, akkor zavarodottan
mosolyodott el.</p>
<p>– Éhes? – kérdeztem.</p>
<p>– De nagyon! <span class="pagenum"><a name="Page_136" id=
"Page_136">-136-</a></span></p>
<p>– Átküldök a vendéglőbe és hozatok valamit… Vagy jobb lesz, ha
magam megyek?</p>
<p>– Amint gondolja…</p>
<p>– Ha el akar utazni, két óráig még ráér…</p>
<p>– Igen?</p>
<p>Megkérem még, hogy zárja be utánam az ajtót, aztán átsiettem a
vendéglőbe. Jóideig tartott, míg megkaptam mindent, amit kértem,
azután visszasiettem a szobámba. Nagy meglepetésemre üresen
találtam a szobámat. A szép asszonynak sehol semmi nyoma…
Megszökött, vagy elhurcolták? A kereveten ott feküdt a párna,
amelyen meglátszott még fejének helye. Különben semmi. Sehol egy
elhullajtott hajszál, sehogy egy gombostű.</p>
<p>Két nap mulva láttam csak viszont, mikor a gróffal az erdőben
sétált. Viruló színben volt, egy erdei gizgazból kötött nagy
bokrétát tartott a kezében, a másik kezével pedig gyöngéden
támaszkodott a gróf vállára. Igazán szép pár ember volt, olyan,
mint egy magasabb faj képviselői.</p>
<p>Mikor közel értem hozzájok, az asszony egy rövidke szót sugott a
grófnak, aki kellemes mosolylyal mért végig. Éreztem, hogy
elpirulok a fülemig… A polyák azonban megbillentette a kalapját és
nyugodtan sétált tovább az erdőben, míg az asszony elállotta az
utamat.</p>
<p>– Kedves izé úr, jó napot! Bocsánat, – mi is a neve.
<span class="pagenum"><a name="Page_137" id=
"Page_137">-137-</a></span></p>
<p>– Jónás a nevem…</p>
<p>– Kedves Jónás úr, köszönöm a multkori vendéglátást… Nem tudom,
hogy miként gondolkozik ön felőlem, de biztosíthatom, hogy az egész
egy kis félreértés volt csak, amelynek én voltam az oka… Reggel,
mikor ön a vendéglőbe ment, már meg is bántam…</p>
<p>Jó kedve, egész viselkedése, de különösen a megszólítás módja
valósággal fölháborított. Meghajoltam és fagyosan mondtam:</p>
<p>– Ne mentegesse magát asszonyom… akkor nem kérdeztem öntől, hogy
miért jött hozzám és most nem is kérdezem, hogy miért ment el…</p>
<p>A szép asszony meglepetten, némi szelid gúnynyal, bizonyos
fölényes gyöngédséggel mért végig.</p>
<p>– Nini, ön haragszik? Azt rosszul teszi!</p>
<p>Körülnézett, aztán hirtelen elkomolyodva, fojtott hangon
mondta:</p>
<p>– Szegény fiu, adjon hálát Istenének, hogy ez így történt…</p>
<p>Félig lehunyt pillái alól egy fenyegető macskapillantás
villámlott felém, az asszony aztán elfordult és különös mosolylyal
az ajkán, elment.</p>
<p>Azóta se láttam többet. Minden esetre elfelejtette megint a
nevemet. Én nem felejtettem el őt, annyira nem, hogy az igazgatóm
leánya még mindig hiába várja a pártából való megmenekülését.
<span class="pagenum"><a name="Page_138" id=
"Page_138">-138-</a></span> <span class="pagenum"><a name=
"Page_139" id="Page_139"><br />
-139-</a></span></p>
<div class="chapter">
<h2>Bandi megbukott</h2>
</div>
<p><span class="pagenum"><a name="Page_140" id=
"Page_140">-140-</a></span></p>
<p><span class="pagenum"><a name="Page_141" id="Page_141"><br />
-141-</a></span></p>
<p>Az idén rossz esztendeje volt kedves apámnak, mert a termést
elverte a jég és magam is megbuktam magyar történelemből. Sohasem
szerettem a magyar történelmet, mivel Bénicska tanár úr tanítja és
a magyar rendek úgy sem csináltak egyebet, mint belvillongásokat, a
helyett, hogy a törökkel verekedtek volna. És különben is azt
hiszem, ideje volna már eltörülni a magyar történelmet éppen úgy,
mint a görög nyelvet, mert holt tudomány és csupa meghalt emberről
van benne szó.</p>
<p>Hogy megbuktam, annak az én Mancika néném az oka. Mancika otthon
a legnagyobbik, ő már tizennyolc esztendős, míg a kisebbek
többnyire fiatalabbak. Igen szeretem, bár pénzt nagyon ritkán kapok
tőle, pedig ő mindig vesz magának édesapa éjjeliszekrényéről.</p>
<p>A diákmajálison, amely juniusban volt, Manci volt a legszebb
leány. Nagyon kedves volt hozzám, mint mindig, ha nem vagyunk
otthon. Mikor a zsákversenyen elsőnek értem a bírói páholy elé, meg
is csókolt és egy rózsát tűzött a kalapomra, mert <span class=
"pagenum"><a name="Page_142" id="Page_142">-142-</a></span> büszke
volt rám. Később húsz fillért igért, ha sétálok vele és Csanády
bácsival az erdőben. (Csanády bácsi főszolgabíró, igen művelt
ember, négy fakóval jár és tud cigánykíséret mellett fütyülni.)</p>
<p>Bénicska tanár úr is táncolt Mancikával, de csak polkát, ő nem
tud bosztont. Olyan furcsán táncol, mintha el akarná hullatni a
kezét meg a lábát és az egész osztályunk úgy mulatott ezen, hogy
hemperegtünk a fűben. A tanár úr azonban semmit sem vett észre,
mindig csak Mancikát nézte és mosolygott, pedig roppant sok rossz
foga van.</p>
<p>Mancika azt mondta nekem, hogy Bénicska egy unalmas tót és hogy
nem tud táncolni. Én azonban megkértem, hogy járjon vele még egy
négyest, mert akkor talán jobb osztályzatot érhetek el magyar
történelemből. Mancika nevetett és meg is tette a kedvemért, mert
jó leány, én pedig hálából nem mondtam meg édesmamának, hogy
Csanády bácsi az erdőben megcsókolta a Mancika kezét.</p>
<p>Szerdán Bénicska tanár úr kiszólított Dózsa Györgyből, amelyet
véletlenül nem tudtam, mivel otthon a konyhaórát kellett reparálnom
egész délután, ami azonban nem sikerült. A tanár ekkor igazán
szépen viselkedett, megsimogatta a fejemet és azt mondta:</p>
<p>– Sebaj, fiacskám, majd megtanulja máskor!</p>
<p>(Ő az egyetlen tanárunk, aki az algimnáziumban is önöz.)
<span class="pagenum"><a name="Page_143" id=
"Page_143">-143-</a></span></p>
<p>Az egész osztály csodálkozott és magam is csodálkoztam mert
amikor Szent Istvánt nem tudtam, akkor még egy tentás üveget akart
a fejemhez vágni.</p>
<p>Délután a tanár úr meglátott a promonádén és magához szólított
és megkérdezte, hogyan mulatott kedves nővérem a majálison. Meg
akartam jutalmazni Dózsa Györgyért és azt mondtam, hogy Mancika
mindig csak a majálisról beszél. Azt mondja, hogy Bénicska tanár úr
a legjobb táncos a városban és hogy szívesen táncolna vele akár
hajnalig…</p>
<p>A tanár úr nem válaszolt semmit, de láttam, hogy a füle egészen
piros lett. Vasárnap, mikor Manciék a templomban voltak, nálam volt
Visky Pista és mi papirsárkányt ragasztottunk a szalónban. Visky
egyszerre kinéz a függöny mögül az utcára és azt mondja:</p>
<p>– Te, Bénicska tanár úr már egy órája künn ténfereg az ablak
alatt.</p>
<p>Tovább dolgoztunk a sárkányon, de a hányszor kinéztünk az
ablakon, mindig künn láttuk Bénicska tanár urat. Délfelé egy piros
szegfűvirágot dobtam ki a függöny mögül. Ő mindjárt fölvette és a
füle megint piros lett, én pedig azt mondtam Pistának:</p>
<p>– Azt hiszem, hogy mégsem bukom meg történelemből! <span class=
"pagenum"><a name="Page_144" id="Page_144">-144-</a></span></p>
<p>Visky pedig azt mondta, hogy most már kaphatok elégségest.</p>
<p>Hétfőn a tanár úr megszólított óra után és azt kérdezte tőlem,
hogy szereti-e Mancika a verseket. Nagyon szereti, mondtam, pedig a
nénikém csak a tenniszt meg a bosztont szereti. A tanár úr ekkor
egy piros téntával írt verset adott nekem, hogy mutassam meg
Mancikának. Ezt ugyan nem tettem meg, de mi ketten Viskyvel
elolvastuk a fáskamrában.</p>
<p>Nagyon szép vers volt, hátulról mind összepászoltak a rímek.
Szép hölgy – erős tölgy, – gyenge folyondár – üdvre vár… Kádárnak
és Ábelesznek is tetszett.</p>
<p>Másnap azt mondtam a tanár úrnak, hogy Manci még több verset is
szeretne olvasni és azon a héten kaptam is még ötöt, melyeket
megmutattam Viskynek, meg hat-hét más jóbarátomnak. Akkoriban már
abban is reménykedtem, hogy jót kapok magyar történelemből.</p>
<p>A hányszor verset adott, mindig egy rózsát vittem neki a
kertünkből. Azt mondtam, hogy Mancika küldi neki. Ezektől aztán
igen vastag lett a tanár úr jegyzőkönyve, mert mind lepréselte és
selyempapirban tartotta a rózsákat. A tanár úr egyszer azt mondta
nekem, hogy éppen olyan szemem van, mint Mancikának és azontúl, ha
azt akartam, hogy ne szólítson ki felelni, mindig úgy néztem rá,
<span class="pagenum"><a name="Page_145" id=
"Page_145">-145-</a></span> mint a hogyan Mancika szokott a
szolgabírájára és nem is feleltem többet a vizsgáig.</p>
<p>Már abban is reménykedtem, hogy kitünőt kapok a magyar
történelemből, de két nappal a vizsga előtt nagy bajt csinált
Mancika. Megint húsz fillért igért, hogy menjek vele sétálni és
mivel zsinór kellett a sárkányhoz, hát megtettem neki a
szivességet. Persze a görög templom felé mentünk és én mindjárt
tudtam, hogy találkozni fogunk Csanády bácsival. Ekkor azonban
szemben jött velünk Bénicska tanár úr. Mancika nagyon megijedt és
azt mondta:</p>
<p>– Reménylem, hogy nem fog megszólítani az unalmas tót?</p>
<p>– Bénicska tanár úr nem tót, hanem jászkún, – magyaráztam neki,
bár magam sem óhajtottam, hogy megszólítson minket.</p>
<p>Ő azonban megszólított és abból lett a baj. Első kérdése az
volt, hogyan tetszett az utolsó verse. Bár erősen telegrafáltam
Mancikának a könyökömmel, ő mégis azt mondta, nem tudja miféle
versről van szó.</p>
<p>– Hát a versek, amelyeket bátor voltam Bandikával nagyságodnak
küldeni?</p>
<p>– Lehet, hogy a tanár úr verseket adott az öcsémnek, de akkor
kérdezze meg tőle, hogyan tetszettek neki, mert biztosítom, hogy én
egyet se láttam. <span class="pagenum"><a name="Page_146" id=
"Page_146">-146-</a></span></p>
<p>– De hát a rózsák, amelyeket nagysád szíves volt nekem
küldeni?</p>
<p>Erre aztán dühbe jött Mancika.</p>
<p>– Én sohasem küldtem rózsákat, sem magának, sem másnak!</p>
<p>(Ez azonban nem igaz, mert Csanády bácsinak igenis küldött.)</p>
<p>Én már akkor nagyon rosszul éreztem magamat. Ilyen rosszul csak
egyszer voltam életemben, mikor fogadásból megettem negyven éretlen
barackot. El is szaladtam volna, ha Mancika nem fogja erősen
karomat. Azt hiszem, a tanár úr is rosszul érezte magát, mert
olyasmit hebegett, hogy itt valami félreértés van, aztán úgy nézett
rám, mint akkor, mikor azt mondtam, hogy Szent István lengyel vajda
volt, és gyorsan elment…</p>
<p>Mikor hazaértünk, Mancika az udvaron a napernyőjével a hátamon
inzultált. Nem ütöttem vissza, mert ő védtelen nő, de nem is lehet
vele birkózni, mert nagyon erős és mindjárt rúg a lábával.
Megvetően elszaladtam tehát. Manci mindent el akart mondani
édesapának, de mivel ezt semmiképpen sem óhajtottam, tehát
megfenyegettem, hogy én is mindent elmondok Csanády bácsiról és így
egyikünk sem árulkodott.</p>
<p>Másnap összetalálkoztam Bénicska úrral az iskola folyosóján és ő
azt mondta nekem:</p>
<p>– Majd veszem egy botot és magát elverek. <span class=
"pagenum"><a name="Page_147" id="Page_147">-147-</a></span></p>
<p>Ekkor kiderült, hogy mégsem jászkún, hanem tót. Nem helyeseltem
azonban Mancika eljárását, meg kellett volna gondolnia, hogy
Bénicska mégis az én történelmi tanárom.</p>
<p>Az osztályvizsgán Dózsa Györgyöt kérdezte tőlem, pedig azt nem
tanulhattam meg az órareperálás miatt. Hiába néztem rá úgy a
szememmel, mint Manci szokott, nem használt, mégis
megbuktatott.</p>
<p>Mikor édesapa meglátta a bizonyítványomat, teljesen
megfeledkezett magáról. Azt mondta:</p>
<p>– A vetésemet elverte a jég és most ez a bandita is gyalázatot
hoz reám!</p>
<p>Nagyon bántott, hogy a jégverést is rám akarja fogni, azért azt
mondtam:</p>
<p>– Nem tehetek róla, hogy édesapa nem asszekurált!</p>
<p>Ekkor még jobban megfeledkezett magáról és a pipatartóhoz
rohant, ahol a csibukszárak vannak. Szerencsére jelen volt
édesanyám is, aki sokkal igazságosabb és higgadtabb nő. Rögtön az
ablakhoz sietett és segítségért kiáltott, harsány női hangon azt
kiáltva, hogy édesapa meg akarja gyilkolni gyermekeit és hogy
rögtön el akar tőle válni, mert nem maradhat egy gyermekgyilkos
házában mint feleség és a többi.</p>
<p>Erre beszaladtak a cselédek és az öreg Miska ki akarta csavarni
édesapa kezéből a csibukot, mert <span class="pagenum"><a name=
"Page_148" id="Page_148">-148-</a></span> azt hitte, hogy töltött
karabély, miként később mondta. Én azalatt kimásztam az ablakon a
fáskamra tetejére és ott teljesen biztosságban éreztem magamat,
mert a vörös macskán kivül a családból senki sem tud oda követni.
Nem is jöttem le előbb, míg édesapa becsületszavát nem adta
édesmamának, hogy nem bánt és hogy vacsorát is kapok.</p>
<p>Édesanyám később egy koronát ajándékozott nekem kárpótlás
fejében, Mancika pedig nekem adta ifjúkori képes
levelezőlapgyüjteményét, amelyet már régen igérgetett nekem. Így
véget ért a félreértés. Most már édesapára sem neheztelek. Ő jó
ember és én nagyon szeretem, bár nem helyeselhetem, hogy miattam
gyakran bánatot okoz szegény édesanyámnak. <span class=
"pagenum"><a name="Page_149" id="Page_149">-149-</a></span></p>
<div class="chapter">
<h2>A sárga boa vagy az isteni Lia</h2>
</div>
<p><span class="pagenum"><a name="Page_150" id=
"Page_150">-150-</a></span></p>
<p><span class="pagenum"><a name="Page_151" id="Page_151"><br />
-151-</a></span></p>
<p>Talán ismeritek az északi mesét a bűvös csaláningről? Ha rávetik
a vadhattyu nyakára, akkor szép leány lesz belőle. Én tudok egy
másik mesét a bűvös boáról. Mikor rávetették egy pelyhes kis liba
nyakára, fejedelmi hattyu lett belőle. A kis liba a Juliska névre
hallgatott. Hattyu korában Juliává komolyodott a neve, melyet aztán
Liára kurtított. Ámuló és tapsoló kortársai később az isteni
előnevet adományozták neki, amelyet ma is jó egészségben visel még,
ha ugyan azóta feleségül nem vette valami gróf…</p>
<p>Jer, óh rövidlélegzetü múzsája a tárcarajznak és segítsd
megénekelnem az istenit!</p>
<p class="center">*</p>
<p>Az első felvonás végén Lia, aki egy mellbeteg koldusleány
megható szerepét játszotta, betétként eltáncolta a <i>cachucha</i>
nevü spanyol táncot. Hatszor egymásután járta el. Úgy táncolt, mint
egy megbolondult nősténytigris. A hatás leírhatatlan volt, azért
nem is kisértem meg leírni.</p>
<p>Gyurka barátom, akinek a páholyában ültem, diadalmasan tekintett
rám. <span class="pagenum"><a name="Page_152" id=
"Page_152">-152-</a></span></p>
<p>– No ugy-e? Ugy-e? Ilyet még nem láttál! Ez az igazi művészet!
Meglátod, egy esztendő mulva lefőzi az összes budapesti vén
primadonnákat…</p>
<p>Ez az ó-budai műszinkörben történt, természetesen a
szalmaözvegyek hónapjában, augusztusban. Az isteni Lia már akkor
asztagokba rakta vidéki babérait és azzal a harcias szándékkal jött
a fővárosba, hogy megadja a kegyelemdöfést a budapesti művésznőknek
és mellesleg ujjáteremti a magyar színművészetet. Hogy küldetését a
fővárosi színművészet ó-budai előcsarnokában kellett megkezdenie,
az talán a fentisztelt dívák áskálódásainak eredménye volt.</p>
<p>A helybeli színibizottság elnöke, aki a rövidség okáért
intendáns úrnak szokta magát neveztetni, udvariasan bekalauzolt
bennünket Lia öltözőjébe. Az isteni éppen egy pohár sört ivott és
nevetve nyujtott nekünk kezet, mi pedig szerencsét kivántunk a
példátlan sikerhez. Mikor az intendáns megmondta neki a nevemet,
letette a söröspoharat és egy rémült pillantást vetett rám…</p>
<p>Ohó! Ezt a keményfogásu kis kezet már érintettem valaha… Mintha
akkor egy forint borravalót csúsztattam volna bele…</p>
<p>– Mondja, isteni Lia, nem találkoztunk mi már valahol?</p>
<p>A művésznő elhalványult a festék alatt, aztán a fülemhez hajolt
és halkan súgta: <span class="pagenum"><a name="Page_153" id=
"Page_153">-153-</a></span></p>
<p>– Ha lovagias ember, akkor hallgatni fog!</p>
<p>Rendben van! Én lovagias ember vagyok, az isteni Lia pedig
Virághék szobaleánya volt.</p>
<p class="center">*</p>
<p>A második felvonást megint a páholyunkból néztük végig. Azaz,
hogy a Gyurka páholyából, mert az ilyen színművészeti
kirándulásokon mindig a szalmaözvegy fizet. Engem különben is csak
azért szokott magával vinni, hogy alkalomadtán az alibijét
igazoljam a fürdőző felesége előtt. Nem tudom, hogy miért, de nekem
az asszonyok tényleg sokat elhisznek.</p>
<p>A barátom egy pillanatra sem adta ki kezéből a gukkert és pedig
a második felvonás alatt emlékembe idéztem mindazt, amit az isteni
Lia Juliska korából tudtam. Akkor jutott eszembe a sárga boa
is.</p>
<p>A sárga boát egy Virágh Miklós nevü országgyülési képviselő
vette a feleségének. Mint delegátus Bécsben járt, ott aztán (nem
tudom, miféle lelkiismereti furdalások hatása alatt) megvette az
asszonynak a szóbanforgó tollas kigyót. A Kanári-szigeteknek
legalább kétszáz kis dalosát kellett megkoppasztani érte.</p>
<p>Mikor Virághné megpillantotta a szörnyü ruhadarabot, amelyhez
hasonlót a Csendes-óceán szépei viselnek, sírógörcsöt kapott. Mikor
jobban megnézte, nevetőgörcsbe csapott át. Arról persze
<span class="pagenum"><a name="Page_154" id=
"Page_154">-154-</a></span> szó sem lehetett, hogy viselje.
Megmutatta minden barátnőjének, akik ugyancsak nevetőgörcsöt kaptak
tőle, aztán betette egy skatulyába és elzárta a szekrényébe.</p>
<p>Egyelőre pihenjen ott békében, mi pedig beszéljünk most az
isteni Liáról, akit akkor még csak Juliskának hívtak.</p>
<p class="center">*</p>
<p>Egy csődbe jutott vidéki asztalosmester istenfélő leánya volt és
mint szobaleány került Virághné ő nagysága szolgálatába. Ott jól
érezte magát és jól is viselte magát. Csinos, jókedvü, szerény és
dolgos leányzó volt. Asszonya azt mondta: A szobaleányok
gyöngye!</p>
<p>Otthon fekete ruhában kellett járnia, bóbítás fehér főkötővel és
nagy köténynyel. Igen jól festett. Vasárnapi használatra volt egy
bordószínü zubbonya, azt a fekete szoknyához hordta. Napernyője
volt, de kalapja nem, mert azon a vidéken, ahol ő született,
hajadonfőtt járnak a tisztességes polgárleányok. Ha a szigoru
erkölcsü szakácsné társaságában olykor kiment a Városligetbe, egy
olcsó kis selyemkendőt is kötött a nyakára.</p>
<p>Virághné egy nap a szekrényeit rendezgette és Juliska segített
neki. Ekkor meglátta a sárga boát.</p>
<p>– Juj, de szép! – kiáltotta őszinte elragadtatás hangján.</p>
<p>– Tetszik neked, fiam? <span class="pagenum"><a name="Page_155"
id="Page_155">-155-</a></span></p>
<p>– Nagyon tetszik!</p>
<p>– Akkor nesze, neked adom!</p>
<p>Azzal Juliska nyakába akasztotta a boát…</p>
<p>A leány elhalaványodott a túlnagy boldogságtól… A mellében
valami félelmetes kalapálást érzett, a füle dobja pedig úgy zúgott,
mintha trombita harsogás remegtetetné meg. Vajjon mi kalapált a
Juliska mellében? A lenyügözött ambició, amely eget kért. És mi
harsogott a fülében? A művészet géniuszának trombitája, amely
tudtára adta a világnak, hogy egy alkotó lángelme megindult útján a
dicsőség felé.</p>
<p>Minderről persze Juliska akkor még nem tudott semmit.</p>
<p class="center">*</p>
<p>A sárga kigyó, amely puhán és melegen csavarodott a nyakára,
falánk hüllőnek bizonyult. Először is hat forintot követelt
kalapra. Mert boát csak nem lehet hajadonfővel viselni? A következő
havi bére ráment egy pár lakkcipőre. Kész szerencse, hogy asszonya
szép harisnyát ajándékozott Juliskának, különben azt is kellett
volna vennie.</p>
<p>Juliska akkoriban már nem járt a szakácsnővel, nem is ment már a
Városligetbe, inkább az Erzsébet-téren sétált. A ruháját épp úgy
föl tudta már fogni, mint a nagysága, akinek a viseltes fehér
keztyűje is jól illett a kezére.</p>
<p>Akkoriban történt, hogy egyszer egy rokonszenves <span class=
"pagenum"><a name="Page_156" id="Page_156">-156-</a></span> és
szemtelen idegen azt kérdezte tőle, hogy melyik színházban játszik?
Ő szerényen válaszolta, hogy nem művésznő, hanem Virághné ő
nagysága – társalkodónője…</p>
<p>Bizonyára a sárga boa volt oka annak is, hogy Juliskán valami
furcsa szórakozottság vett erőt. A szórakozottság pedig nagy baj,
különösen annak, akire törékeny üveg- és porcellán-tárgyak vannak
bízva. Egy drága meiszeni kávéskészlet volt oka annak, hogy
Virághné egy napon kurtán elcsapta Juliskát.</p>
<p>– Mehetsz! – mondta. – Ilyen szecessziós dámára nincs
szükségem!</p>
<p>(Elfelejtettem megmondani, hogy Juliska tényleg
<i>szecessziós</i> frizurát csinált magának.)</p>
<p>Mikor a sárga boával a nyakán elhagyta a házat, keservesen
zokogott.</p>
<p>Az őrangyala azonban csak mosolygott. Azt mondta:</p>
<p>– Kis liba, hát nem tudod, hogy a dicsőséghez vezető út mindig
felmondással és elcsapással kezdődik?</p>
<p class="center">*</p>
<p>Hogy merre sodorta aztán a sárga kigyó Juliskát? Bizony nem
tudom. Arra emlékszem csak, hogy Virághné jó idő mulva nevetve
megemlékezett róla. Azt mondta, hogy valamelyik színházban
<span class="pagenum"><a name="Page_157" id=
"Page_157">-157-</a></span> látta, a boával a vállán. Úgy nézett
ki, mint valami színésznövendék, a feje geniálisan bolyhos
volt.</p>
<p>A sors úgy akarta, hogy én, aki tanuja voltam Juliska
megaláztatásának, most tanúja legyek az isteni Lia ó-budai
fölemeltetésének.</p>
<p>Előadás után két szalmaözvegy társaságában elmentem a <i>Zöld
hordócská</i>-ba vacsorára. Mocskos abroszszal leterített asztal
körül ültünk, savanyu bort ittunk, egy harmónikás ember pedig
szörnyü muzsikát művelt. A barátaim azt mondták, hogy ez igen
kedélyes hely. Kedves meglepetésünkre odajött később az isteni Lia
is, féltucat tisztelője társaságában. Egy mágnásfiu és három
ujságíró volt köztük. Malomkeréknyi fehér kalapot viselt a bolyhos
fején, karcsu termetén fehér ruhát, a vállán sárga boát. (Nem
tudom, a Virághné boája volt-e még, vagy talán már ujabb
szerzemény.) Roppant jól festett. Olyan kedves leereszkedéssel
lépett be, mint egy királyné a népkonyhába. Mikor megpillantott,
hozzám lépett és mosolyogva nyujtott kezet.</p>
<p>– Kedves íróm, – mondta, – szeretnék magától tanácsot kérni egy
művészi kérdésben… Én most egy új szerepet tanulok, amelyben ez a
kifejezés fordul elő: <i>steple chase</i>. A direktorom azt
állítja, hogy <i>stápl csiz</i>-nek kell ejteni, én azonban úgy
tudom, hogy <i>stipl-csáz</i>-nak. Döntse el maga a vitánkat!
<span class="pagenum"><a name="Page_158" id=
"Page_158">-158-</a></span></p>
<p>– <i>Stópl cséz</i>, – válaszoltam tudós ráncokba szedve
homlokomat.</p>
<p>Az isteni Lia hálásan megszorította a kezemet.</p>
<p>– Fog rólam írni? – kérdezte elbűvölő mosolylyal.</p>
<p>– Hogyne!</p>
<p>(Ezennel be is váltom igéretemet.)</p>
<p>Az isteni aztán kecsesen megfenyegetett az ujjával.</p>
<p>– Maga veszedelmes ember! – mondta. – Magától félek!</p>
<p>Nem tagadom, hogy ez nagyon jól esett nekem, főleg a mágnásfiura
és az ujságírókra való tekintettel…</p>
<p><i>U. i.</i> Meg kell még említenem, hogy tegnap a Virághné
gömbölyü vállán szakasztott olyan sárga boát láttam, mint az isteni
Lián. Hóbortos divat, de nagyon kedves és este jól fest, különösen
fehér ruhához. <span class="pagenum"><a name="Page_159" id=
"Page_159">-159-</a></span></p>
<div class="chapter">
<h2>Bekvártélyozás</h2>
</div>
<p><span class="pagenum"><a name="Page_160" id=
"Page_160">-160-</a></span></p>
<p><span class="pagenum"><a name="Page_161" id="Page_161"><br />
-161-</a></span></p>
<p class="summary">Kellékek: asztal, szék, – az asztalon: tiszti
sapka, tiszti keztyü, könnyü lovaglópálca és katonai bőrtáska. – A
táskában: zsebtükör, bajuszkefe, selyempapirba hajtott préselt
virág, két női arckép, levél nyitott borítékban.</p>
<p>BORIS <i>(bedugja a fejét az ajtón)</i>. Bemenjek? Ne menjek?
<i>(Belép.)</i> Bemegyek! Végre is: én itthon vagyok.
<i>(Kiváncsian néz körül, a levegőben szaglász.)</i> Cigarettafüst!
Jó cigarettákat szí a főhadnagy… A kövér kapitány, aki a szomszéd
szobában lakik, virzsiniákat szí – buh! <i>(Megpillantja az
asztalon fekvő táskát.)</i> Nini, Tibor főhadnagy ma itthon hagyta
a táskáját. Vajjon mit őriz benne? <i>(Az asztalra
támaszkodik.)</i> Ő azt mondja: fontos sztratégiai jegyzeteket…
Megnézzem? <i>(Fölkel, előkelően.)</i> Nem, – az nem volna
gavalléros dolog… Ámbár – én tulajdonképpen nem vagyok gavallér, –
hanem asszony! Lássuk a sztratégiai jegyzeteket… <i>(Kis zsebtükröt
és bajuszkefét vesz ki a táskából.)</i> Lám, lám! <i>(A
nézőkhöz.)</i> Hölgyeim és uraim, ime a történeti nevezetességü
kefe, amelylyel Tibor főhadnagy úr a bajuszát szokta kefélni.
<i>(Leteszi a két tárgyat az asztalra, mialatt tovább kotorász a
táskában, félvállról a nézők felé.)</i> <span class=
"pagenum"><a name="Page_162" id="Page_162">-162-</a></span> Nálunk
ugyanis bekvártélyozás van. Egy tábornokot és négy tisztet kaptunk
– a tisztek között van a történeti nevezetességü bajusz tulajdonosa
is: Tibor főhadnagy úr… <i>(Hirtelen lecsapja a táskát, előrelép,
igen komolyan.)</i> Tudják önök, hogy mi a bekvártélyozás
faluhelyen? Hosszu szárazságra negyvennapos eső. Azelőtt az volt a
bajunk, hogy sohasem láttunk katonát – most pedig katonai
túltengésben szenvedünk. Minden vendégszobánk teli van katonával –
a szénapadlás is teli van katonával – sőt a szobaleányom feje is
teli van katonával… <i>(Az asztalhoz közeledik, kezébe veszi a
táskát.)</i> Ez a hadgyakorlatok miatt van… <i>(Hirtelen leteszi a
táskát, megint előre jön.)</i> Tudják kérem, hogy mi a
hadgyakorlat? A tábornok azt mondja: „A hadgyakorlat a katonaság
harcképességének tűzpróbája“. No hát bocsánatot kérek, ez nem úgy
van. „A hadgyakorlat a háziasszonyok harcképességének a
tűzpróbája!“ Mit tud ehhez a hadügyminiszter? <i>(Az asztalhoz
megy, szórakozottan a kezébe veszi a pálcát.)</i> Az idei
hadgyakorlat mindjárt komoly ütközettel kezdődött. A mi
szakácsnénk, a jeles Ágnes asszony, ellenségeskedésbe keveredett a
cs. és kir. hadsereggel. A tábornok ugyanis magával hozta a
szakácsát és a két kuktáskodó bakáját, hogy azok főzzenek a
tisztikarnak. Amikor a kincstári szakács be akart vonulni a
konyhánkba, Ágnes asszony útját állotta a gőgös hódítónak.
<span class="pagenum"><a name="Page_163" id=
"Page_163">-163-</a></span></p>
<p>– Mit akar itt kend azokkal az idegen tepsikkel?</p>
<p>– Főzni!</p>
<p>– Az én konyhámban? És kinek?</p>
<p>– A kegyelmes úrnak!</p>
<p>– Tudja-e, hogy én a csanádi püspök szakácsnéja voltam, az pedig
hintón jár és négy lóval, nem úgy mint a maga gazdája, aki egy
lovon ül.</p>
<p>– Parancs, parancs! – mondta a szakács.</p>
<p>Ágnes asszony azonban fölfegyverkezett egy főzőkanállal és
kiállott a konyhaajtóba.</p>
<p>– Hát jöjjön be az a katona, aki mer!</p>
<p><i>(Mutatja, leeresztve a pálcát.)</i> Hazafias bánattal
jelentem, hogy a hadsereg ezúttal gyászos vereséget szenvedett. A
szakács, aki saját állítása szerint már Stolác ostrománál is főzte
a puliszkát, két tepsi hátrahagyásával visszavonult.</p>
<p><i>(Leül a székre.)</i> Tulajdonképpen nagyon fárasztó dolog a
hadgyakorlat – különösen, ha egy egész brigád udvarol az embernek…
Nekünk csak öt szállóvendégünk van, de vacsorára ideszokott a fél
hadtest. A törzstisztek az édesapám kedvéért járnak ide – apa
tudniillik a vármegye első tarokkozója, – az alantas tisztek meg az
én kedvemért jönnek – én vagyok ugyanis a vármegye első
keringőtáncosnője… Hja’ mi nagyon tehetséges család vagyunk.
<span class="pagenum"><a name="Page_164" id=
"Page_164">-164-</a></span></p>
<p>Az éjjel is táncoltunk… Körülbelül harminc kitünő táncosom volt
és a tábornok kiszámította, hogy éppen húsz kilométer valcert
táncoltam… Húsz kilométert! Mit nem tesz az ember a katonaság és a
polgárság közötti jó egyetértés kedvéért. Amikor reggel ágyba
dültem, hogy kipihenjem magamat, uháciuszt állítottak a szérűskert
végébe és a majdáni homokbuckákat kezdték ágyúzni… Ha még egy hétig
eltart a háboru, én leszek az egyetlen halottja, akkor ráírhatják a
fejfámra: „Itt nyugszik Boronkay Boris, egy nemeslelkü
özvegyasszony. Élte virágjában megölte a bekvártélyozás. Vándor,
szentelj egy könyet a cs. és kir. véderő emez áldozatának.“</p>
<p><i>(Fölkel.)</i> A tábornok kiszámította, hogy húsz kilométert
táncoltam – a statisztikája azonban hiányos! <i>(A pálcával
megkopogtatja a sapkát.)</i> Ez az úr, Tibor főhadnagy úr, egyetlen
tourt nem táncolt velem! Egész este ott állott egy sarokban –
nézett, folyton nézett… <i>(Mutatja; összefont karokkal, lehajtott
fővel, sötéten néz.)</i> Ha meg összetalálkozott a szemünk:
elfordult – – Így! <i>(Blazirt arccal mutatja.)</i> Engem akar
becsapni az az úr? <i>(Szánakozva.)</i> Ugyan – no! Mintha nem
tudnám, hogy szerelmes belém… <i>(A sapkához.)</i> Igen, főhadnagy
uram, ön fülig szerelmes belém! Ezért nem illetem szemrehányással.
Ez önnek legszentebb emberi joga… De bosszant az affektált
hidegsége! Sért <span class="pagenum"><a name="Page_165" id=
"Page_165">-165-</a></span> és idegessé tesz… Ha férfi volnék,
ezért bele tudnék önbe kötni.</p>
<p><i>(A nézőkhöz.)</i> Különben eléggé megbosszantottam a
főhadnagyot: élet-halálra udvaroltattam magamnak Krall báróval. A
báró nagyszerü médium. Kamarás – ő így mondja: kámárás – és
monoklit visel, de csak olyankor, ha a tábornok nem látja. A
tábornok azt tartja, hogy a monokli csökkenti a hadsereg
harcképességét… Krall hadnagy nagyon kiváló tiszt – a bajtársai azt
mondják, ő a hadsereg első szecessziós huszárja… Lágyan ringó
léptekkel jár, a két karját meg így tartja <i>(kifeszíti a két
könyökét, összeüti a bokáját és meghajlik)</i>. Lieutenant Otto
Krall, Freiherr von Tiger-Krall. És a tánca – tiszta szecesszió!
<i>(Mutatja.)</i></p>
<p>Éjfélig mulattam Krallal, akkor aztán magamhoz szólítottam Tibor
főhadnagyot. <i>(Igen szerényen.)</i> Nem szóltam neki, nem is
intettem neki – csak egy úgynevezett horgas pillantást vetettem
feléje… A horgas pillantás az én specialitásom… Odajött és elkérte
a második négyesemet.</p>
<p>– Bocsásson meg, hogy ilyen későn kérem csak táncra, – mondta az
ő hideg előkelőségével.</p>
<p>No, gondoltam, – ha impertinencia kell, szolgálhatok vele!</p>
<p><i>(Igen nyájasan.)</i> – Miért mondja, hogy későn, kedves
főhadnagy úr? Nem önnel nyitottam meg a bált? <span class=
"pagenum"><a name="Page_166" id="Page_166">-166-</a></span></p>
<p>– Velem? – csodálkozott a főhadnagy. – Egy lépést se táncolt még
velem…</p>
<p><i>(Hanyagul.)</i> Úgy? Akkor összetévesztettem önt más
valakivel… Önök tulajdonképpen olyan egyformák az
egyenruhájukban…</p>
<p>Az imént még parfait volt a főhadnagyom, most fagylalttá
hült.</p>
<p>– Mivel ilyen egyformák vagyunk az egyenruhánkban, attól kell
tartanom, hogy a nagyságos asszony rám sem ismer majd, ha
jelentkezem a négyesemhez és azért talán jobb lesz…</p>
<p><i>(Ijedten.)</i> Jézusom, ezt már nem akartam! Hogy
megbékítsem, egy virágot adtam neki a bokrétámból…</p>
<p><i>(Halkan, kedvesen.)</i> Fogja ezt a virágot, főhadnagy úr,
erről majd rá fogok ismerni!</p>
<p><i>(Hirtelen eszébe kapva.)</i> Teremtőm, egészen megfeledkeztem
a stratégiai jegyzetekről! <i>(Kiveszi a papirba göngyölt
virágot.)</i> Hát ez mi? Virág. Préselt virág. Szegfü. Lássuk csak…
<i>(Gondolkozva nézi a virágot.)</i> Különös! Ez a virág
<i>(határozottan)</i> az én virágom! És ő eltette! Megőrizte!
<i>(Meghatottan.)</i> Ez igazán kedves tőle… <i>(Föl-alá jár a
színpadon, a virágot kinyujtott kezében tartja.)</i> Lássa,
főhadnagy úr, ez nagyon jól esik nekem, nagyon, nagyon jól esik…
<i>(Megáll az asztalnál, más hangon.)</i> Fülig szerelmes belém!
<i>(A zsebtükörben nézi magát.)</i> A dolog nem valószinütlen,
szinte természetes… <span class="pagenum"><a name="Page_167" id=
"Page_167">-167-</a></span> De ha szeret, miért nem szól?
<i>(Hűvösen.)</i> Persze, fél, hogy kikosarazom… Vajjon
kikosaraznám-e? <i>(Mosolyogva vállat von, majd elkomolyodik.)</i>
Istenem, csak ne transzferálnák annyit a házas tiszteket! Ma
Tarnopolban van az ember, holnap Szerajevóban, holnapután
Nagy-Szebenben.</p>
<p>Örökké Tauszky-kocsiban lakni – az se kellemes. Aztán háboru
lesz és agyonlövik. Mit kezdek én egy agyonlőtt férjjel?
<i>(Kedvetlenül dörzsöli a homlokát. Majd belenyúl a táskába,
kivesz egy női arcképet.)</i> Hát ez mi? Arckép! Női arckép!
<i>(Csodálkozva, majd növekedő haraggal.)</i> No nézd, no nézd –
egy női arckép! Egy női arckép! Nagyszerü – mondhatom! Krall von
Tigerkrall erre azt mondaná: kolosszális! Egy női arckép… Tehát így
vagyunk? Az egyiknek a virágát préseljük – a másiknak az arcképét
őrizzük? Ez pompás! Ezt jó tudni! <i>(Újból nézi az arcképet.)</i>
És ez tetszik neki! Milyen közönséges – milyen affektált –
izléstelen – cicomázott… Fogadni mernék, hogy festi a haját…
Hogyne! Hiszen látszik! Alkalmasint a foga is hamis… Biztos, hogy
hamis! <i>(Elolvassa a kép hátára írt nevet.)</i> Anna!
<i>(Nevet.)</i> Anna! Milyen keresett, affektált név… Milyen
tisztességtelen név! <i>(Az asztalra dobja a képet.)</i> Ostobák a
férfiak, hogy befonatják magukat ilyen asszonyok által! Sajnálom
ezt a szegény embert…</p>
<p><i>(Megint belenyúl a táskába, még egy női arcképet <span class=
"pagenum"><a name="Page_168" id="Page_168">-168-</a></span> vesz
elő. Megnézi, ijedten keresztet vet magára.)</i> Még egy asszony!
<i>(Az asztalra veti a képet, előre jön, ijedten néz az asztal
felé.)</i> No ilyet –! <i>(Szünet után méltatlankodva.)</i> És az
ilyen embert nem állítják haditörvényszék elé? Engem, szegény
tapasztalatlan özvegyasszonyt így hiteget! Második négyest táncol
velem – megpréseli a virágomat. – És aki teszi, az katona, tiszt és
gavallér! Ha ez nem gyávaság, akkor nem tudom, hogy mi a gyávaság!
Igenis, főhadnagy úr ez gyávaság volt! <i>(Az utóbbi szavaknál
elérzékenyedett. Lassan a kijáró felé megy. Az ajtónak támasztja a
fejét.)</i> Nagyon boldogtalan vagyok… <i>(Szünet után megfordul,
erélyesen.)</i> Most azért is megnézem, hogy mi van még a
táskájában. <i>(A táskába nyul.)</i> Ez az ember nem érdemel
kiméletet!</p>
<p><i>(Kiveszi a levelet, amely nyitott borítékban van.)</i> Levél!
<i>női</i> irás! Tibor György főhadnagy úrnak… El fogom olvasni –
jogom van hozzá! <i>(Megnézi a levelet.)</i> Édes Gyurkám! Vajjon
kitől van? <i>(Megnézi az aláirást.)</i> Sokszor csókol Annád…
<i>(Szól.)</i> Gondolhattam volna: hogy a hamisfogu Anna…
Természetesen Budapestről ír – ah, azok a pesti asszonyok! Sokszor
csókolja – pedig biztos, hogy nem is gondol vele, a képmutató!
<i>(Olvassa a levelet.)</i> Édes Gyurkám, Apa megbizásából írok
neked. Azt mondja, örül, hogy kezd megjönni az eszed és házasságra
gondolsz. <i>(Szól.)</i> Mi ez? <span class="pagenum"><a name=
"Page_169" id="Page_169">-169-</a></span> <i>(Olvassa:)</i> Azt
üzeni neked, hogy nem ismer a fiára. Te, aki különben az ördögtől
sem félsz, most megszeppentél egy csinos özvegyasszonykától…
<i>(Találva érzi magát.)</i> Egy csinos özvegyasszonykától?
<i>(Olvas.)</i> Apa ismeri a Boronkay-családot és nagyra becsüli
minden tagját, ezek között a te gőgős Brünhildedet is… Ha tisztába
jöttél vele, küld el nekünk az arcképét, mert nagyon kiváncsiak
vagyunk a jövendő sógornőnkre… Itt küldöm a magamét és Mici
hugodét…</p>
<p><i>(Szól.)</i> Jézus Mária! Milyen kedves – milyen rokonszenves!
Annusnak hívják! – és én azt hittem – én azt hittem – – <i>(a
szájára üt)</i> te féltékeny bolond! <i>(Lehanyatlik a székre, a
következő pillanatban megint talpra szökik, mindegyik kezében
egy-egy arcképet tartva.)</i> Bocsánatot kérek – mindent
visszavonok – minden elégtételre kész vagyok… <i>(A képeket
megcsókolja, majd minden holmit sietve bedob a táskába.
Dudolva.)</i> Akit imádok az egy tüzér… <i>(Hirtelen elhallgat,
ijedten jobbra fülel, fojtott hangon.)</i> Istenem, valaki jár a
kapitány szobájában – sarkantyupengés –! Ha kihallgattak volna, ha
megtudják a tisztek, hogy kicsufoltam őket – mi lesz aztán? <i>(A
nézőkhöz.)</i> Ej, – majd azt mondom nekik: Pardon, tiszt uram –
most már tudom, hogy mire jó a bekvártélyozás! <span class=
"pagenum"><a name="Page_170" id="Page_170">-170-</a></span>
<span class="pagenum"><a name="Page_171" id="Page_171"><br />
-171-</a></span></p>
<div class="chapter">
<h2>Huszty báró ur utikalandja</h2>
</div>
<p><span class="pagenum"><a name="Page_172" id=
"Page_172">-172-</a></span></p>
<p><span class="pagenum"><a name="Page_173" id="Page_173"><br />
-173-</a></span></p>
<h3>I.</h3>
<p>Éjfélkor az ősz házigazda megállott a táncterem nagy
üvegcsillára alatt és így szólt:</p>
<p>– Szép hölgyeim, melyikük járná el most egy öreg ember kedvéért
a paraszt-forlánát?</p>
<p>A hölgyek nevetve huzódoztak, végül valamennyien egy karcsu
pásztorleány felé fordultak.</p>
<p>– Ancilla! Az isteni Ancilla!</p>
<p>A pásztorleány úgy elpirult, hogy még a gömbölyü válla is
kirózsásodott. Megszeppenve nézett körül, hogy merre menekülhetne
ostromlói elől, végül azonban csak megadta magát. A hosszu
pásztor-botját egy lézengő abbé kezébe nyomta, aztán levette
puderes fejéről a széleskarimáju kalapot, megigazította
selyemkeztyűit és nagyon kecsesen meghajolt a körben álló társaság
előtt.</p>
<p>A hegedük valami bolondosan ficánkodó paraszt-táncot játszottak,
Ancilla pedig a pillangós cipője sarkával könnyedén a padlóra
ütött, jelezve, hogy megkezdi a táncot. <span class=
"pagenum"><a name="Page_174" id="Page_174">-174-</a></span></p>
<p>A paraszt-forlána, amelyet akkoriban nagyon felkaptak a velencei
báltermekben, tulajdonképpen táncparódia volt. Aki jól akarta
eljárni, annak egyesítenie kellett az esetlenséget a kecsességgel,
a nehézkességet a habkönnyűséggel, a parasztos naivságot a
körmönfont merészséggel. Ezt a táncot akkor a farsang
metropolisában, a szilaj táncosok hazájában, senki sem tudta annyi
sziporkázó jókedvvel lejteni, mint Ancilla, az isteni Ancilla,
akibe a rettenetes tízek tanácsának tagjai éppen annyira
szerelmesek voltak, mit a Piazetta mezitlábos naplopói.</p>
<p>A nézők közt volt Mária Terézia királynak egy fiatal gárdistája
is, névszerint Huszty Farkas báró. Három hónappal ezelőtt a
lotharingiai kishercegek fényes kiséretével Rómába utazott, onnan a
vatikáni nagy parádé után hazaküldték Bécsbe. Mivel azonban már
Itáliában volt, egy kis vargabetüvel bekukkantott a lagunák csudás
városába is.</p>
<p>Aranysujtásos piros dolmányban ott állott néhány biborpalástos
szenátor társaságában és megittasodva nézte Ancilla ifju testének
acélos izomjátékát. A székely havasok fiatal fenyőfáira gondolt,
amelyek a téli nemere-széllel viaskodnak. Úgy találta, hogy ez a
látványosság túltesz nagyszerűség dolgában a római kolosszeum
téglahegyein és a vatikáni szoborerdőn és képtengeren.</p>
<p>A tánc véget ért és a házigazda megkérte szép <span class=
"pagenum"><a name="Page_175" id="Page_175">-175-</a></span>
vendégét, hogy újrázza meg. De ekkor valami hórihorgas, komor
ábrázatu úr lépett elő a tömegből és egy kimért, gőgös mozdulattal
karját nyujtotta Ancillának. A leány arca hirtlen elkomolyodott és
szó nélkül kivezettette magát a teremből. A hosszu embernek, aki
túl lehetett már az ötvenen, valóságos imperátori arca volt. Fekete
selyemruhát viselt, a gombjain, a két óraláncán és a cipője
csattján is gyémántok csillogtak.</p>
<p>– Ki volt a szép táncosnő? – kérdezte Huszty a mellette álló
biborpalástos öregtől.</p>
<p>Miként a legtöbb gárdista, ő is jól bírta a francia nyelvet. Az
excellenza is kitünő párisi kiejtéssel válaszolt.</p>
<p>– Ön nem ismeri Ancillát? Az isteni Ancillát? Bocsásson meg, de
nem hittem volna, hogy valaki ennyire idegen lehet. Ancilla eddig
büszkesége volt a mi operánknak. Most – sajnos – egy kötnivaló
imprezárió élhetetlensége következtében Torinóba szerződött és mi
nem fogunk már sokáig gyönyörködni benne. Pedig, ha megszavaztatnák
San-Marco népét, szívesebben adná oda a köztársaság legszebb
szigetét, mint Ancillát!</p>
<p>– Táncosnő?</p>
<p>– Isten bocsássa meg önnek nagy bűnét, katonatiszt uram! Ancilla
énekesnő. Ma az ő szép torkában csattog Itália legédesebb
mezzoszopránja. <span class="pagenum"><a name="Page_176" id=
"Page_176">-176-</a></span> Ezt az ön felséges császárnéja is tudja
és egész diplomáciai akciót indított már meg, hogy megnyerje
Ancillát a bécsi operának…</p>
<p>– És ki az a fekte úr, aki magával vitte?</p>
<p>– Valami szlavón nemes ember, Spalatino gróf.</p>
<p>– Gróf? – kérdezte csudálkozva Huszty, aki inkább utazó
csodadoktornak nézte a gyémántos embert.</p>
<p>A szenátor különösen mosolygott.</p>
<p>– Mit akar, uram? Ő azt állítja, hogy gróf és nekünk nincs
érdekünkben, hogy kételkedjünk benne… Némelyek azt állítják ugyan,
hogy grófsága a kulisszák birodalmában van, ahol egykor Arlekinó
szerepkörében remekelt, de nekünk az is mindegy. Spalatino gróf
mostanában faraobankot tart egyik muranói kaszinóban és ha ön
biztosan el akarja veszíteni a pénzét, akkor ajánlhatom, hogy
játszszon a bankjában…</p>
<p>– A gróf kedvese Ancillának? – kérdezte tovább a gárdista.</p>
<p>Az öreg úr megint elmosolyodott.</p>
<p>– Húsz esztendővel ezelőtt bizonyára engem is nagyon érdekelt
volna a kérdés, de most már, sajnos, nem igen értek az ilyenekhez…
Sokan azt állítják, hogy a szlavon nem szereti, csak úgy tartja,
mint valami hasznos kis háziállatot. Évekkel ezelőtt, amikor
Ancilla még a torcellói utcai suhancokkal hancurozott, <span class=
"pagenum"><a name="Page_177" id="Page_177">-177-</a></span>
Spalatino fölismerte a torkában rejlő nagy kincset és készpénzért
megvette a kis leányt a szüleitől… Igen, készpénzért!</p>
<p>A gárdista becsületes arca eltorzult az undorodástól. Amióta itt
mulatott a lagunák miazmás levegőjében, azt tapasztalta, hogy a
velencei urak közömbös udvariasság hangján tudnak beszélni olyan
förtelmes dolgokról is, amelyektől más jóravaló ember vére
ugyancsak felforr…</p>
<p>Később a galéria oszlopai alatt megint meglátta Ancillát. Ott
ült a fali kereveten és kis csipkekendőjével legyezgette kipirult
arcát. A hosszu grófja most is mellette állott, prémes nagy női
köpönyeggel a karján. A gyémántoktól csillogó zsebóráját nézte
éppen türelmetlenkedve.</p>
<p>Amint a báró másodszor meglátta Ancilla arcát, a legbájosabb és
legmeghatóbb női arcot, amelybe valaha nézett, a gyönyörűségbe
valóságos rémület vegyült, mintha meglátta volna a maga végzetét.
Éppen nem volt tapasztalatlan ember, – a bécsi dámák a
megmondhatói, hogy nem! – de most az a babonás és áhítatos érzés
ingatta meg, amely valaha térdre kényszerítette az ősembert, amikor
a pálmásvadon árnyékában megpillantotta az első asszonyt. Úgy
érezte, hogy oda kell sietnie Ancillához… Itt vagyok, én, aki
mindig kerestelek és akit te mindig vártál! <span class=
"pagenum"><a name="Page_178" id="Page_178">-178-</a></span></p>
<p>Ezt a tüzesvérü erdélyi úrfi súgta neki, a bécsi udvari gárdista
azonban megelégedett azzal, hogy szikrázó szemmel bámulja a leányt…
Most összetalálkozott a pillantásuk! Ancilla barna szemében is
mintha fölcsillant volna a boldog meglepetés, a fölismerés, az édes
öröm tüze…</p>
<p>A gyémántos gróf ekkor parancsoló hangon odaszólt Ancillának,
ráadta köpönyegét és elvezette a palotából. A kapuban, ahová Huszty
önfeledten követte, a leány még egyszer visszafordult. Úgy
látszott, mintha szólni, vagy inteni akarna… A gróf azonban magával
vonszolta és a gondolájuk csakhamar eltünt az éjszakában…</p>
<p>Mindez az 1772-ik esztendő farsangján történt, a
Bernardino-csatornában levő kisebbik Mocenigo-palotában.</p>
<p>Az éjjel kétszáz palotában volt ilyen mulatság. Senkit sem
hívtak meg; a vendégek vidám csapatokban rohanták meg a házat,
később búcsu nélkül elszállingóztak megint. Künn enyhe nyári
éjszaka volt és a kis kanálisokból egész gitározó és világító
flotillák eveztek a Canalazzo felé, ahová vendéglátó nagyurak
palotáinak óriás tüzes ablakai hívogatták őket… <span class=
"pagenum"><a name="Page_179" id="Page_179">-179-</a></span></p>
<h3>II.</h3>
<p>Másnap Huszty már útra kelt Bécs felé. A szabadsága lejáróban
volt és ugyancsak sietnie kellett, ha idejében haza akart érni.</p>
<p>Mestreig bárkán vitette magát, ott várta az útihintaja, amelyet
Bécsből hozott magával. Amikor felszállott a kocsira, amely elé
négy postalovat fogtak, még egyszer visszanézett a nagy lagunára. A
messziségben gyöngyszínü foltként lapult meg a tengerek királynéja.
Oly sötét, hideg és reménytelen somorúság fogta el a gárdistát,
mintha a lagunában hagyott volna mindent, ami becsessé teheti az
ember életét.</p>
<p>A jobbik országút Pádován vezetett át. Délfelé már odaértek, de
akkor kitünt, hogy a hintónak valami baja esett és a kovács csak
másnap hajnalra vállalta a javítást. Mivel a postafogadóban kevés
volt a hely, a bárónak két angol úrral kellett osztoznia a
szobán.</p>
<p>Az éjjel aztán csodálatosan élénk álma volt. Úgy látta, hogy
ágyában fekszik. Ancilla pedig ott áll előtte és figyelmesen nézi
az arcát. Feléje nyujtotta a kezét és a leány engedelmesen
közeledett hozzá és leült az ágya szélére.</p>
<p>– Beteg vagy, hogy ágyban fekszel? – kérdezte tőle. <span class=
"pagenum"><a name="Page_180" id="Page_180">-180-</a></span></p>
<p>– Halálos beteg vagyok. De ha megcsókolsz, akkor
meggyógyultam.</p>
<p>Ancilla ajkához emelte ujját és a horkoló angolok felé intett.
És megcsókolta a gárdistát. Az meg érezte, mint peregnek arcára a
leány forró könyei, amelyeket boldogságában sírt.</p>
<p>– Te nem örülsz nekem eléggé, – mondta gyöngéd szemrehányással
Ancilla.</p>
<p>– Hogy örülnék, amikor tudom, hogy mindez csak álom? Te most
talán nem is tudsz róla, hogy veled álmodom?</p>
<p>– Hisz én most magam is veled álmodom!</p>
<p>– Ha fölébredsz, el fogod felejteni az álmunkat?</p>
<p>– Soha életemben! Engem még álmomban sem csókolt senki úgy, mint
te most.</p>
<p>– Ha legalább valami jelt adhatnál, egy zálogot, hogy rám fogsz
emlékezni…</p>
<p>Ancilla egy csipkeszegélyü kis keszkenőt adott Huszty kezébe. A
kendőből édes rezeda-illat áradt.</p>
<p>Később nesz támadt a szobában. Már megvirradt és a háziszolga
bejött a ruháért. Mivel látta, hogy a magyar úr nyitott szemmel
fekszik ágyában, megkérdezte tőle, hogy hány órára fogasson.</p>
<p>– Hétre! – mormogta álomittasan a gárdista.</p>
<p>Körülnézett a szobában. Ancilla persze nem volt sehol. De aztán
egyszerre viharosan dobogni kezdett <span class="pagenum"><a name=
"Page_181" id="Page_181">-181-</a></span> a szíve, amikor a mellén
pihenő jobbkezében megpillantotta a csipkekendőt. Pedig ébren van!
Ez csoda! A szerelem csodája! A boldogságtól szédülve hunyta le
szemét…</p>
<p>Később megint fölébredt. Az angolok már öltözködtek. Az egyik jó
reggelt is kivánt neki és udvariasan tudakozódott az éjjeli
nyugalma után. Ő pedig még akkor is érezte kezében a csipkekendőt!
Amikor az angolok kimentek a szobából, megnézte kincsét. Megvan! De
most lassanként fakulni, kisebbedni és fogyni kezd, mintha
láthatatlan láng emésztené… Már csak egy fehér kis folt marad a
tenyerében… Végül semmi! Csak a rezeda-illatot érezte még jó
ideig…</p>
<p>A báró leverten kelt ki ágyából. Tehát a szerelem sem művel már
csodát!</p>
<h3>III.</h3>
<p>Lenn, a posta udvarán díszes nagy berlinát tisztogattak a
legények. Hat lóra való, fejedelmi kényelmü nagy hintó volt, amely
az éjjel érkezett Mestre felől. Huszty azalatt az ebédlő ablakában
állott és elgondolkozva nézett le az udvarra. Most fogták az ő
kocsiját is. Ha rajta állott volna, hejh, de visszasietett volna
Velencébe! De a bécsi nagyasszony ilyenekben nem érti a tréfát.</p>
<p>Mialatt leszámolt a postamesterrel, aki egyszersmind
<span class="pagenum"><a name="Page_182" id=
"Page_182">-182-</a></span> vendéglős is volt, hangos beszédet
hallott a szomszéd szoba ajtaján keresztül.</p>
<p>– Egy velencei nagyúr van ott valami nővel, – magyarázta a
postamester. – Az éjjel jöttek és Torino felé mennek…</p>
<p>A gárdista figyelmessé lett a nő hangjára, mely oly bágyadtan és
édesen csengett, mint az arany. Velencei tájszólással beszéltek
meglehetősen sebesen, Huszty mégis megértett annyit, hogy
színházról van szó, a torinói és a bécsi operáról.</p>
<p>Az aranyhangot most elhallgattatta egy mélycsengésü
férfihang.</p>
<p>– Ostoba szeszély, – mondta, – Bécsbe kívánkozol? Hiszen tudod,
hogy a császárné engem kitiltott onnan… Torinóban pedig már várnak,
a lakás is készen vár… Torinóba fogunk menni!</p>
<p>– Én mégis Bécsbe szeretnék menni, – mondta csendesen és
makacsul az aranyhang.</p>
<p>A férfi indulatba jött.</p>
<p>– Tegnap még hallani sem akartál Bécsről és most egyszerre?
Miféle hóbort ez? Talán az a kikent-kifent bécsi ficsúr jár az
eszedben? Vigyázz magadra! Tudod, hogy ki vagyok!</p>
<p>Az aranyhang megint mondott valamit, amire a férfi szitkokkal
válaszolt. Erre aztán csendesség lett odaát.</p>
<p>– Kedvem volna átmenni és az ipszét pofonütni, <span class=
"pagenum"><a name="Page_183" id="Page_183">-183-</a></span> –
elmélkedett magában Huszty. Persze nem tette meg.</p>
<p>Már másodszor jelentették neki, hogy a hintó készen áll. Oly
nehezen szakadt el a szobától, amelyhez a fantasztikus álom emlékei
fűzték, mintha magától Ancillától kellene elbúcsúznia.</p>
<p>Lement az udvarra és gépiesen beszállt a kocsijába. Ekkor halk,
harmónikus kis sikoltás hallatszott az emeletről… A boltíves
folyosón egy nő könyökölt. A gárdista kihajolt a kocsiból és
ugyanabba a gyöngéd és mámoros tekintetü barna szempárba tekintett,
amely éjjeli álmában világított neki. Ancilla! Ő volt, az egyetlen,
a páratlan, az isteni!</p>
<p>Huszty elhalványodva nézte a bájos csodát és észrevette, hogy a
leány arca is elfehéredik. Ki akart ugrani a kocsijából, ujongva
akart felrohanni a lépcsőn, hogy karjaiba ölelje a leányt… Ezt
azonban megint csak a tüzesvérü erdélyi úrfi tervelte így; a bécsi
gárdista azalatt mozdulatlanul ült meg helyén. A hintó pedig
megindult…</p>
<p>Ancilla most fölegyenesedett és kiejtett valamit a kezéből. A
csipkés keszkenője volt, amely libbenve, mint a pillangó,
ereszkedett le az udvarra. Ugyanaz a kendő, amelyet az éjjel
Husztynak ajándékozott!</p>
<p>– Megállj! – rikoltotta oda a gárdista a lovásznak.</p>
<p>Kiugrott a hintóból és amikor fölvette a rezedaszagu
<span class="pagenum"><a name="Page_184" id=
"Page_184">-184-</a></span> kis kendőt, odafönn zaj hallatszott az
emeleten. A cselédek mind fölnéztek. A hosszu fekete ember, akit
Huszty ismeretlenül is úgy gyülölt, mint a betegséget, ott termett
Ancilla mellett, karonragadta a leányt és betaszította a szoba
ajtaján. Az ajtó becsapódott, de így is hallatszott a gróf dühös
ordítozása.</p>
<p>A gárdista négy szökéssel fönn termett az emeleten. Habozás
nélkül benyitott a szobába. Odabenn Ancilla könyek közt kuporodott
a padlón, a fekete ember pedig előtte állott, a haragtól eltorzult
arccal. Senki sem mondta neki, Huszty mégis biztosan tudta, hogy ez
az ember megütötte a leányt, Ancillát!</p>
<p>A forró vére mind a fejébe szökött… Esze nélkül húzta ki a
kardját, hogy keresztülgázoljon a talián lelkén. De Ancillát
találta maga előtt. A gróf az asztal mögé menekült és gyilkost
kiáltott. Valaki aztán átölelte a gárdistát… Az idősebbik angol
volt. A másik meg okos szóval kérlelte.</p>
<p>– Ha baja van a gróffal, elintézheti vele, de nem itt és nem
most… A gróf úr fegyvertelen… ha akarja, mi szívesen leszünk a
tanui…</p>
<p>– Igen, – mondta Spalatino, – én helyt állok a tiszt úrnak.
Várjanak meg a ház mögött levő gesztenyefák alatt, két perc mulva
magam is ott leszek!</p>
<p>– Reménylem, kardosan? – morogta Huszty.</p>
<p>Most megszólalt Ancilla is. <span class="pagenum"><a name=
"Page_185" id="Page_185">-185-</a></span></p>
<p>– A Krisztus öt sebére kérem, – mondta a gárdistának, – ne
vívjon meg értem, mert meg fogja önt ölni. Biztosan tudom, hogy meg
fogja ölni!</p>
<p>A gárdista nem válaszolt. Ha verekedni megy a magyar, akkor nem
ismer asszonyt.</p>
<p>Az idősebbik angol levezette a gesztenyefákhoz, nemsokára
megjött a gróf is, hosszu gyíklesővel oldalán. Miután ünnepies
méltósággal megemelte kalapját, így szólt:</p>
<p>– Én úgy hiszem, hogy a katona urat valami félreértés
haragította meg. Ha férfiasan kijelentem, hogy nem akartam
megsérteni…</p>
<p>Huszty kihúzta a kardját.</p>
<p>– Megütötted őt, te kutya, azért elpusztítalak a föld szinéről!
Kard ki kard!</p>
<p>A gróf kissé meghátrált.</p>
<p>– Bocsánat, az az én magánügyem és én nem látom be…</p>
<p>A gárdista ekkor a lapos pengéjével végigsuhintott a fekete
ember ábrázatán.</p>
<p>– Arlekinó, húzd ki a kardodat.</p>
<p>A fekete ember azonban az urak nagy meglepetésére megfordult és
gyors szarvasugrásokkal eliramodott. Mikor már vagy ötven
lépésnyire volt tőlük, megfordult és dühösen kiáltotta:</p>
<p>– Ezt megkeserüli! Van még borghelo, aki el tud bánni az ilyen
útonállókkal! <span class="pagenum"><a name="Page_186" id=
"Page_186">-186-</a></span></p>
<p>Huszty kissé megszégyenülve tette vissza hüvelyébe a
kardját.</p>
<p>– Hogyan is gondolhattam, hogy ez a komédiás kard alá
megyen?</p>
<p>Az angolok majd megpukkadtak a nevetéstől. (A vidám Albion fiai
akkoriban még nem voltak ellenségei a lovagias mérkőzésnek, sőt
őket tartották Európa legszenvedelmesebb verekedőinek.)</p>
<p>Mikor visszatértek a posta udvarára, Ancilla ott állott a hintó
mellett.</p>
<p>– A gróf úr a rendőrséghez szaladt panaszt tenni, – mondta
nevetve az egyik angol.</p>
<p>– Az baj, – vélekedett a postamester, – mert a mi borghellónk
nem érti a tréfát ilyen dolgokban…</p>
<p>– Potomság, – mondta az angol, – a tiszt úr a császárné
útlevelével utazik és végig kardlapozhatja egész Pádovát!</p>
<p>– Induljunk, uram, induljunk! – türelmetlenkedett nyergében a
postakocsis.</p>
<p>Huszty habozva nézett Ancillára. A leány ekkor hozzálépett.</p>
<p>– Ön Bécsbe utazik… Akar engem magával vinni?</p>
<p>A gárdista nem tudott mit válaszolni, de a két izmos karjával
fölemelte Ancillát és könnyedén betette a hintóba.</p>
<p>A szolgák sietve hozták a művésznő útiládáit. <span class=
"pagenum"><a name="Page_187" id="Page_187">-187-</a></span></p>
<p>Egy szót sem beszéltek egymással, meg sem mozdultak a kocsiban,
míg a villafrancai kapuhoz nem értek. Ott egy hosszu fekete alak
ácsorgott az utcán: Spalatino gróf úr. Ancillában ekkor hirtelen
fölébredt a torcellói suhancvezér, kissé kihajolt a kocsiból és
mosolyogva intett neki a kezével, mint a vérbeli hercegnő az
útszéli koldusnak…</p>
<h3>IV.</h3>
<p>Óh, ti szép görci szőlőhegyek, soha még utasemberek oly keveset
nem törődtek veletek, mint azok, akik most váltott lovakkal
repültek végig a lábatoknál kanyargó országúton!</p>
<p>– Tudom, hogy megint csak álom, – mondta Huszty, – de ha
holtomig eltart az álom, akkor nem bánom!</p>
<p>Ancilla csendes mosolylyal tűrte, hogy a gárdista fogva tartsa a
keztyüs kezét. Aztán egyszerre ő is szükségét érezte annak, hogy
szíve szerint beszéljen.</p>
<p>– Amikor önt először megláttam a Mocenigo-palotában már kész
lettem volna arra, hogy kövessem… Pedig a nevét sem tudtam, sőt
most jut eszembe, hogy e pillanatban sem tudom még… Egy szót
kellett volna csak szólnia és én követtem volna… Miért is nem
szólt? Az éjjel és a rákövetkező <span class="pagenum"><a name=
"Page_188" id="Page_188">-188-</a></span> éjjel is a kocsiban önről
álmodtam… Tudtam, hogy ön is velem van gondolataiban…</p>
<p>Később szóba került köztük a fekete ember is.</p>
<p>– Ő tanított meg a zenére és az énekre… Nem tartozom neki már
semmivel, mert amit öt esztendő óta kerestem, a pénzt mind
megtartotta magának. Pedig a velencei operánál sokat kerestem.</p>
<p>– És miért nem hagyta ott régen?</p>
<p>– Féltem tőle. Nemcsak én, de mindenki félt tőle… Oly
irtóztatóan fenyegetett… Tudtam, hogy rossz ember, de azt nem
tudtam, hogy gyáva is… Aztán el is tudta velem hitetni, hogy csak
addig lesznek sikereim a művészetben, amíg ő mellettem van…</p>
<p>– És egyebet nem kívánt öntől soha, csak pénzt? – kérdezte a
gárdista.</p>
<p>Ancilla mosolyogva mondta: Nem. Azután eszébe juthatott valami,
mert meghökkenve és vérvörös arccal ismételte: Nem! Egy kis szünet
után erősen és hosszan a Huszty szeme közé nézett és komoly, szinte
ünnepies hangon mondta: Nem!</p>
<h3>V.</h3>
<p>A csikfalvi Huszty-család leveles-ládájában, amelyből a mese
anyaga került, megvan még Huszty Farkas báró házassági folyamodása
is. A fenséges Bellicum ezzel a két szóval intézte el a gárdista
folyamondását: <span class="pagenum"><a name="Page_189" id=
"Page_189">-189-</a></span> „<i>ausnahmsweise erlaubt</i>“.
(Kivételesen megengedhető.)</p>
<p>Mária Terézia király, akinek jóváhagyása alá terjesztették az
aktát, okos nagy gazdasszonyi írásával és abszolutisztikus hajlamu
ortográfiájával ráírta még a következőket:</p>
<p>„Mivel az a Forkasch Huszt és Ancilla egy károsszban kucsiroztak
Velencétől Bécsig, stante pede meg kell őket kopulálni.“
<span class="pagenum"><a name="Page_190" id=
"Page_190">-190-</a></span> <span class="pagenum"><a name=
"Page_191" id="Page_191"><br />
-191-</a></span></p>
<div class="chapter">
<h2>Akinek szerencséje van</h2>
</div>
<p><span class="pagenum"><a name="Page_192" id=
"Page_192">-192-</a></span></p>
<p><span class="pagenum"><a name="Page_193" id="Page_193"><br />
-193-</a></span></p>
<p>Kelemen magára vette a szmokingját, virágot tűzött a kabátjára,
aztán becsöngette a legényét és ilyképpen szólt hozzá:</p>
<p>– Most elmégy a Gellérthegy-fogadóba, ott megkeresed
főtisztelendő és nagyságos Ricska Floridor urat, a szemendriai
apátot, az én nagybátyámat. A második emeleten lakik, gondolom
hetvenhat alatt… Átadod neki tiszteletemet és azt mondod,
végtelenül sajnálom, hogy a mai estét nem tölthetem az ő
társaságában, de távirati úton Bécsbe rendeltek… A
külügyminisztériumban van dolgom, igen fontos hivatalos dolgom…
Holnap estére azonban már itthon leszek megint és igen fogok
örülni, ha az apát úr akkor megtisztel a látogatásával… Ha
elvégezted a dolgodat, elmehetsz mulatni… Holnap reggelig
szabadságot adok…</p>
<p>A legény sietve ajánlotta magát, Kelemen pedig bement a
legénylakása szalonjába.</p>
<p>A kandalló előtt kétterítékes asztalka állott és hogy a második
teríték nem szólott főtisztelendő és nagyságos Ricska Floridor
úrnak, azt az előzményekből <span class="pagenum"><a name=
"Page_194" id="Page_194">-194-</a></span> már tudjuk, de a terítés
módja is elárulta. Virág is volt az asztalon, csupa gyöngyvirág meg
sokkaru gyertyatartó. A lakásnak volt ugyan villamosvilágítása,
Kelemen azonban bizonyos rendkívüli alkalmakkor szerette a
viaszgyertya meleg és eleven fényét. A pohárszékké átalakítot
dohányzó-asztalon voltak a hideg ételek: egy óriás bajuszu piros
homár, egy gyönyörü, barnára sült kappan, vadpástétom, saláta,
gyümölcs és édesség, sok édesség. Kisebb asztalkán állott a
kávéforraló, a likőrös-készlet és a dohányzó alkalmatosság, vastag
havannaszivarok mellett ezüstvégü, vékony egyiptomi cigaretták, a
minőket a nők szeretnek. A hűtőben pedig különböző alaku boros
üvegek szorongtak.</p>
<p>Kelemen meggyujtotta a pirosellenzős gyertyákat. A nagy tükör
egyszerre tündökölni kezdett, a szőnyegekre szelid fény vetődött; a
lakás most igazán kedves fészek benyomását tette. Egy kissé mintha
dohányszagu lett volna a szoba? Hamar kölni vizet a butorokra meg a
szőnyegekre!</p>
<p>Tíz perc múlva nyolc óra… Kelemen fel-alá kezdett járni a
szobában. Most – igen, most megszólalt az előszoba csengetyűje!
Elragadó pontosság! Sietve rohant ki. A mosóné állott előtte, nagy
kosárral a fején.</p>
<p>– Elhoztam a fehérneműt, kérem…</p>
<p>Valahogyan rá tudta venni, hogy tegye le mindenestül a kosarát
és menjen Isten hírével. Aztán <span class="pagenum"><a name=
"Page_195" id="Page_195">-195-</a></span> újból kezdte a
várakozást. Most már ott maradt az előszobában és fejét az ajtónak
támasztva, fülelt a lépcsőházba.</p>
<p>Csitt! Valami nesz hallatszik odakünn… Könnyü léptek és siető
ruhasuhogás… Kelemen szíve egyszerre vadul elkezd dobogni. Kitekint
az ajtórésen és egy óriás kalapot meg egy fehérprémes gallért lát
felbukkanni a lépcső karfája mögött. Hirtelen kinyitja az ajtót:
egy idegen hölgy áll előtte. Meghökkenve végigmérik egymást, a
hölgy aztán sietve megy fel a második emeletre.</p>
<p>Megint egy félórát kell várakoznia. Felháborító pontatlanság!
Közbe elszítt három cigarettát és háromszor kiöblítette a száját
odollal. Csöngetés! A táviratkihordó áll az ajtó előtt… Kelemen
dúlt arccal bontja ki a táviratot: vidéki cimboráinak egy becsípett
társasága értesíti, hogy az egészségére ittak és hogy fájdalmasan
nélkülözik körükben.</p>
<p>Most kocsi áll meg a ház előtt. Ez ő! Persze, csak nem jön
gyalog! Nemsokára megszólal a csöngetyü; a hangjából is kiérzik,
hogy remegő kéz nyomta meg a gombját. Ez ő!</p>
<p>Kelemen ajtót nyit, aztán megsemmisülten tántorodik vissza. Egy
mosolygó arcu, ölestermetü ősz pap áll előtte.</p>
<p>– Szervusz fiam, Kelemenke!</p>
<p>Nagyságos és főtisztelendő Ricska Floridor, a szemendriai apát!
<span class="pagenum"><a name="Page_196" id=
"Page_196">-196-</a></span></p>
<p>– Hát nem beszélt az inasommal? – kérdi a fiatal úr.</p>
<p>– Nem én, fiam, mert egyenesen a budapesti rendházból jövök, hol
ebéd óta voltam. De most elmondhatod nekem, amit a legényeddel
üzentél…</p>
<p>A rettenetes pap azzal leveti a felöltőjét és bemegy a szalonba,
mintha ez volna a világon a legtermészetesebb dolog. Ha most azt
ordítanám: Tűz van! Tűz van! – és elkezdenék szaladni, akkor talán
az apát is megijedne? – tanakodik magában Kelemen. – Vagy ha azt
mondanám, hogy súlyos beteg vagyok és elvágódnám a szőnyegen és
hörögnék?</p>
<p>Az apát mosolyogva áll a terített asztal előtt. Összekulcsolta a
két szép fehér kezét, amelylyel annyi áldást osztott már életében
és meghatottan mondta:</p>
<p>– Ez igazán kedves dolog, hogy vacsorát készítettél! Még pedig
hideget! Úgy is nagyon erősen beebédeltem a rendházban… Nagyon jól
fog esni a hideg holmi!</p>
<p>Azzal szakértően szemügyre vette a pohárszéket. A gyűrűs ujjával
tréfásan megkopogatta a nagybajuszu homár páncélját. És egy
szerelmes pillantást vetett a barna kappan felé…</p>
<p>– Ha azt mondanám, hogy más valakit várok vacsorára, – talán a
külügyminisztert, akivel fontos státustitkot kell megvitatnom? –
tanakodott magában Kelemen. <span class="pagenum"><a name=
"Page_197" id="Page_197">-197-</a></span></p>
<p>Az apát úr szemlét tartott az üvegek fölött is, némelyiket kissé
kiemelte a hütőből, hogy elolvassa a vignettáját, aztán
megveregette Kelemen vállát.</p>
<p>– Ugyancsak jól éltek, ti pestiek, mondhatom, jól éltek!</p>
<p>A fiatal úr egy elkeseredett mozdulatot tett a kezével.
Ajaj!</p>
<p>– Nono, – mondta a pap, – tudom, fiam, hogy egyébként takarékos
vagy és hogy csak az én kedvemért verted magadat költségbe… Annál
többre veszem a figyelmességedet!</p>
<p>Leült, a térdére terítette az abroszt, egy pohárka fehér bort
töltött magának és azt mondta:</p>
<p>– Kezdhetjük, fiam!</p>
<p>Ennek már a fele se volt tréfa.</p>
<p>Kelemen a falra tekintett. Különböző ősi fegyverek közt egy
tüskésfejü vasbuzogány függött ott. – Ha én most hirtelen
megőrülnék – mondta magában – és buzogánynyal megölném az apátot,
aztán a nagy kufferbe tenném a holttestét és holnap senki sem
keresné…</p>
<p>De aztán nem a buzogány, hanem a homár után nyúlt és sóhajtva
odatette az asztalra. Ő maga nem igen evett, az apát azonban kitünő
étvágyu úr volt és játszva végzett az óriás rákkal. Ettől aztán
megjött az étvágya és derekasan nekilátott a vadpástétomnak. Éppen
a kappant kedte nagy szakértelemmel <span class="pagenum"><a name=
"Page_198" id="Page_198">-198-</a></span> szeletelni, mikor gyorsan
ügető gummikerekes állott meg hirtelen az ablak alatt. Kelemen és a
pap összenéztek. Odakünn megint megszólalt az előszoba csöngetyüje.
Egy hosszu és egy rövid csöngetés; olyan, mint a felkiáltójel. A
fiatal úr kirohant az előszobába. Ruhasuhogás, suttogás, aztán
becsapódik az ajtó… Kelemen bágyadt, de nyugodt arccal tér vissza.
Odalenn az utcán bevágódik a kocsi ajtaja, aztán hirtelen
megcsattan a lovak patkója az aszfaltos utcán… Mindennek vége!</p>
<p>– Ki volt itt? – kérdi az apát, miközben egy kis borsot hintett
a salátára.</p>
<p>– A miniszterem hívatott, nagyon fontos ügyben! – mondja
Kelemen, bágyadtan lehunyva a szemét.</p>
<p>– Micsoda, hát már éjnek idején sincs nyugtod? – méltatlankodik
a pap. – De hát a kötelesség az első! Eredj fiam és ha elvégezted a
dolgodat, gyere vissza, én majd megvárlak itt.</p>
<p>Kelemen egy orgyilkos mozdulattal a kés után nyúlt. De aztán
letette az asztalra és bágyadtan mondta:</p>
<p>– Nem olyan sürgős a dolog, ráér holnap reggel is…</p>
<p>– Kóstoljuk meg most a pezsgőt, – indítványozza az apát. – Magam
ugyan jobban szeretem az óbort, de ha már az én kedvemért költségbe
verted magadat… <span class="pagenum"><a name="Page_199" id=
"Page_199">-199-</a></span></p>
<p>Egy üveggel megittak. Kelemen aztán meggyujtotta a
kávémasinát.</p>
<p>Most már úgyis minden mindegy.</p>
<p>– Igazán felségesen érzem magamat! – szól a pap.</p>
<p>Megint vinnyogni kezd odakünn a villamos csengő… Az ördögbe is,
nem lesz már ennek sohasem vége? Ezúttal hosszan, fenyegetően szól.
Kelemen kimegy az előszobába, szalvétával a kezében szivarral a
fogai közt.</p>
<p>A mint kinyitja az ajtót, visszatántorodik; egy feketeszakállas,
sápadt arcu férfi áll előtte, köcsögkalappal a fején… A késői
vendég gyorsan belép és az izgalomtól rekedt hangon hörgi: – Én
vagyok!…</p>
<p>Kelemen maga is elhalványodott.</p>
<p>– Marci?</p>
<p>– Igen, én vagyok. Nem vártál ugy-e?</p>
<p>A fekete ember arca eltorzul a dühös gúnytól. Meghajolva áll
Kelemen előtt, mint az ugráshoz készülő tigris.</p>
<p>– Engedj meg, én igazán nem tudom…</p>
<p>A fekete ember egy hangos és gőgös mozdulatot tesz a
kezével.</p>
<p>– Ne komédiázzunk! Mindent tudok! A házmester megmondta, hogy ő
itt van! Odabenn van!</p>
<p>Azzal szó nélkül berohant a szalonba. A köcsögkalapja még akkor
is a fején volt. <span class="pagenum"><a name="Page_200" id=
"Page_200">-200-</a></span></p>
<p>Kelemen betette az előszoba ajtaját és maga is a barátja után
ment.</p>
<p>– Kedves bácsi, bemutatom magának egy nagyon kedves régi
barátomat, akit hiréből bizonyára jól ismer már… Úgy látom, valami
kellemetlensége volt, azért olyan izgatott… De hát egy régi
cimborától ezt nem szabad rossz néven venni… Ülj le Marci és ha úgy
tetszik, mondd el, hogy mi bánt…</p>
<p>A fekete ember zavartan tette le a kalapját.</p>
<p>– Igazán, valami nagy kellemetlenségem volt, – motyogta
zavartan. – Azaz, úgy látszik, hogy tévedtem, az ember néha
téved…</p>
<p>Közbe zavartan nézett a szoba sarkába.</p>
<p>Kelemen egyszerre nagyon jókedvü lett. Csak úgy szikrázott a
szeretetreméltóságtól és a szellemtől.</p>
<p>– Igyék, bácsi, neked is jó lesz egy pohár Roederer, Marci…
Látod, öregem, így mulatunk mi ketten, a bácsikám meg én…
Gyerekkorom óta mindig boldog voltam, ha vele lehettem, sajnos,
hogy mostanában olyan keveset látom… Isten hozta, Floridor bácsi!
Büszke vagyok, hogy megtisztelte szerény hajlékomat!</p>
<p>Az apátnak nagyon jól esett a meleg szeretet, mely öcscsének
minden szavából feléje sugárzott. Pohárral a kezében emelkedett fel
és a férfias meghattságtól puhán csengő hangon gyönyörü
pohárköszöntőt mondott. Ő mestere volt a szónak és az intimus
<span class="pagenum"><a name="Page_201" id=
"Page_201">-201-</a></span> alkalomhoz mérten sok izléssel
válogatta meg a kifejezéseit.</p>
<p>A fekete ember arca is lassanként földerült. Valami nagy teher
esett le a szívéről és most megint szépnek és könnyünek találta az
életet.</p>
<p>Jó ideig csendesen iszogatott, de aztán belőle is kikívánkozott
a szó.</p>
<p>– Az ember mindig tanul! A mai napon egy értékes tanulsággal
gazdagodtam. Megtanultam, hogy az ember sohase kételkedjék azokban,
akiket szeret… Én ma nagyot vétettem ellened, Kelemen és még valaki
ellen. Férfiasan bevallom, hogy nagyot vétettem. Hogy miben
vétettem, azt sohasem fogod megtudni, de ha szeretsz, akkor nyujts
férfiasan kezet…</p>
<p>– Nyujts neki férfiasan kezet, Kelemen! – biztatta az apát.</p>
<p>A vendégek csak éjfél után búcsuzkodtak. Marci jó darab úton
elkísérte még az apátot.</p>
<p>– Ez a Kelemen tulajdonképpen végtelenül derék fiu, – vélekedett
az öreg úr. – Csupa gyöngédség és jóság, ami pedig ritka dolog a
mai világban…</p>
<p>– Aranyszíve van, – mondta ellentmondást nem tűrő
határozottsággal a fekete ember. – Azt mi tudjuk legjobban, én meg
a feleségem…</p>
<p>– Barátom uram feleséges ember? – kérdezte a pap. <span class=
"pagenum"><a name="Page_202" id="Page_202">-202-</a></span></p>
<p>– Négy esztendő óta… Elmondhatom Horáciusz-szal, hogy engem
szeretnek az istenek, mert megajándékoztak egy jó asszonynyal és
egy jó baráttal… A feleségem annyira nemesen gondolkozó lélek, hogy
ma éjjelre példának okáért egy beteg barátnőjét ment ápolni…</p>
<p>A sarkon elváltak az urak, miután szívesen megrázták egymás
kezét. <span class="pagenum"><a name="Page_203" id=
"Page_203">-203-</a></span></p>
<div class="chapter">
<h2>Gyurinak igaza volt</h2>
</div>
<p><span class="pagenum"><a name="Page_204" id=
"Page_204">-204-</a></span></p>
<p><span class="pagenum"><a name="Page_205" id="Page_205"><br />
-205-</a></span></p>
<p>Öt házas ember ült együtt a Tiszára kirugó kerti lugasban, jégbe
hűtött homoki mellett. Szép asszonyokról beszélgettek, kivételesen
azonban nem a szomszédéról, hanem kiki a magáéról. Mivel ebéd óta
iddogáltak, hát alkonyatkor már nagyon okosnak és fontosnak
találtak mindent, amit mondtak. Afféle házassági politika szűrődött
össze a fejtegetéseikből: a feleséggel való célirányos bánásmód
elmélete. Az elméletük persze abban a tételben csucsosodott ki,
hogy könnyü volna jó férjnek lenni, ha az asszony mindig azt tenné,
amit az ura kíván.</p>
<p>A hölgyek azalatt semmi rosszat nem sejtve, mulattak a
kastélyban. A háziasszony éléskamráját bámulták éppen. Ez a kamra
arra volt berendezve, hogy a háziak tíz-tizenkét vendéggel együtt
zavarba ne jöjjenek, ha valami előre nem látható természeti
katasztrófa netán elsülyesztené a világ összes vegyeskereskedéseit,
cukrász- és hentesboltjait.</p>
<p>Most odakünn a kertben egy merész bajszu fiatal férj vette át a
szót.</p>
<p>– Fődolog, hogy az asszony megértse a különbséget, <span class=
"pagenum"><a name="Page_206" id="Page_206">-206-</a></span> amely a
nő és a férfi becsülete közt van… Ezt úgy értem, hogyha én példának
okáért reggelig pezsgőztetem a bajnai színésznőket, abból nem lesz
kára a feleségem becsületének… Talán haszna is lesz, mert meglehet,
hogy veszek neki egy selyemruhát…</p>
<p>– Fődolog, – vágott közbe egy kövér és jóképü úr, – hogy az
asszonynak mindig jókedve legyen. Én utálom a könyeket és a
jeleneteket… A feleségembe beleszerettem, mielőtt még láttam volna,
csak a nevetését hallottam egy nyitott ablakon keresztül… Az
asszony azért van a világon, hogy nevessen…</p>
<p>Most belekeveredett a vitába egy sovány arcu, ádámcsutkás ember
is.</p>
<p>– Minden azon fordul, hogy az asszony ne feleljen vissza.
Gondolhat magában, amit akar, csak ne feleljen vissza, mert minden
baj abból származik, ha hirtelenharagu a férje… Pedig minden
uriember hirtelenharagu…</p>
<p>Végre megszólalt Gyura, a házigazda. A nemes csajkások közt neki
volt a legszebb birtoka és a legnyalkább négyese. A vadászpuskával
senki sem tudott úgy bánni, mint ő, de inni is igen szépen tudott.
Természetes tehát, hogy asszonyok dolgában is őt illette meg a
döntő szó.</p>
<p>– Fődolog, – mondta, hogy a férj mindig megőrizze tekintélyét az
asszonynyal szemben. Ezt <span class="pagenum"><a name="Page_207"
id="Page_207">-207-</a></span> persze sem gorombáskodással, sem
meglapulással nem lehet elérni, hanem csak úgy, ha mindig igaza
van. Az asszony, még a legharapósabb is, előbb-utóbb csak meghajlik
erkölcsi fölénye előtt… Itt van példának okáért az én Dusám!
Szerémségi leány és azoknak ugyancsak puskaporos a vérük. Mindjárt
hat héttel a lakodalmunk után bokkolni kezdett… Ha akkor
túlkeményen fogom a gyeplőt, vagy odaengedem neki, hát biztosan
árokba jutunk… Én azonban nem vesztettem el a fejemet, hanem
türelemmel és kitartással odavittem a dolgot, hogy végül Dusa maga
is igazat adott nekem és azóta szent köztünk a béke… Szóval:
kiültem a bokkolását!</p>
<p>– Hogy csináltad? – kérdezte az ádámcsutkás uriember.</p>
<p>– Hat héttel az esküvőnk után az asszonykának kedve szottyant,
hogy átszalad a Szerémségbe és meglepi az édesanyját… Jól van,
mondom, mehetsz, a lovaim most ráérnek. Úgy mondta, hogy éjszakára
marad csak odaát, kedden délben itthon lesz megint. Mielőtt kocsiba
szállt volna, a nyakamba kapaszkodott és így szólt hozzám:</p>
<p>– Úgy-e, Gyura, nem fogsz éjszakázni a legénykori
lump-cimboráiddal? Halálra szégyelném magamat, ha a kötnivalók
eldicsekednének vele, hogy hat heti házasélet után már
visszakívánkoztál megint hozzájuk… <span class="pagenum"><a name=
"Page_208" id="Page_208">-208-</a></span></p>
<p>– Nyugodt lehetsz, – mondtam, – korán megvacsorázom az Arany
Csillag-ban, tízkor már ágyban leszek.</p>
<p>– A becsületszavadra igéred? – kérdezte.</p>
<p>– Ha éppen akarod, hát legyen!</p>
<p>Erre jókedvüen elhajtatott.</p>
<p>Este szép szolidan megvacsoráztam a Csillagban. Három deci bort
ittam parádival, szavamra mondom, nem többet. De mit tesz az ördög?
Mikor éppen indulóban vagyok, becsörtetnek a bajnai huszárok,
akiknél tartalékos főhadnagy vagyok. A csáktornyai nagy
gyakorlatokra mentek és két napi pihenőt tartottak a városunkban…
Az egyik is mond valamit, a másik is. Az is hozat egy üveg
Pommeryt, magam is hozatok egyet. Nyáron nem szeretek inni, mert a
harmadik butéliánál már rávirrad az emberre… Szó ami szó: mikor
hazamentem, – szökve mentem – az utcán már iskolásgyerekek jártak.
Hét óra lehetett.</p>
<p>Az udvaromon két mosónét látok. Azt mondom nekik: Hallják, maguk
asszonyok, délben megjön a feleségem, de ha maguk azt mondják neki,
hogy láttak engem reggel hazajönni, akkor agyonlövöm magukat!</p>
<p>A hálószobában ott találom a szobaleányt Nagy szemeket mereszt
rám. Te! – mondom neki – ha kérdi a feleségem, hogy mikor jöttem
haza, <span class="pagenum"><a name="Page_209" id=
"Page_209">-209-</a></span> hát azt mondod neki, hogy hétfőn este
háromegyed tízkor. Ha mást mondasz, akkor téged is agyonlőlek…</p>
<p>Ekkor megmozdul valami a nagy ágyban és az én Dusám ott fekszik
a kékpántlikás paplan alatt.</p>
<p>(Egy héttel később tudtam csak meg, hogyan került a paplan alá
olyan váratlanul. Hétfő délben már ott volt az édesanyja portáján.
A mámi nem volt otthon, hanem a karlócai leányát békítgette éppen
az urával. Dusa tehát tüstént fogatott és váltott lovakkal
hazarepült hozzám. Hétfőn este tizenegykor már ágyban feküdt a
lelkem.)</p>
<p>– Jézus Mária, Szent Száva, – kiáltotta most olyan hangon, hogy
meghallhatták a nagypiacon is, – miféle pogány emberhez adott engem
az én szegény jó anyám? Nem elég, hogy megszegi a becsületszavát és
világos reggelig iszákoskodik holmi rongyon szedett csavargókkal,
most még föllázítja ellenem a tulajdon cselédeimet is? No de úgy
kell nekem, hiszen tudhattam volna, ha iszákos emberhez megyek,
hogy sírás-rívás lesz a sorsom! Az egész világ óvott tőle, mondták,
hogy kutyából nem lesz szalonna, botból nem lesz beretva, de én nem
hallgattam rájuk! Pedig hozzámehettem volna egy táblai bíróhoz, aki
két esztendő mulva már kuriai bíró lesz. Méltóságos asszony
lehetnék és tisztességben élhetnék. És te ember, hogy állsz most
előttem? A te becsületszavad csak annyi, mint a háromnapos
<span class="pagenum"><a name="Page_210" id=
"Page_210">-210-</a></span> perec? Nem sül le arcodról a bőr? Hát
férfi vagy te? Uriember vagy te?</p>
<p>Ennek az elmondásához neki persze félannyi idő sem kellett, mint
nekem. Még egy negyedóráig beszélt. Mondhatom, alaposan ellátott.
Annyi becsületet sem hagyott rajtam, mint a hajóhuzó lovon.</p>
<p>Én azalatt így okoskodtam magamban: No, Gyura, most fordul meg a
te sorsod! Ha rajtad szárad, hogy megszegted a becsületszavadat,
akkor holtodig mindig az asszonyé az utolsó szó!</p>
<p>Nyugodt, de erélyes hangon így szóltam tehát:</p>
<p>– Bolondokat beszélsz, asszony! Én tegnap este háromnegyed
tízkor hazajöttem és azóta egy tapodtat sem modultam a házból!</p>
<p>– Te? Már mint te? – visította Dusa. – És hol aludtál, ha itthon
voltál?</p>
<p>– Ott ni! – mondtam, az ágyra mutatva.</p>
<p>Dusa haragosan paskolta tenyerével az érintetlen párnát.</p>
<p>– Jancsi! Miska! – kiáltotta, – kötözzétek meg a nagyságos urat,
mert megháborodott és mindjárt vért fog ontani!</p>
<p>Ezt persze nem félemében, hanem mérgében mondta.</p>
<p>– Édes galambom, – mondtam, – eljön az idő, amikor belátod majd,
hogy igazat beszéltem és akkor önként bocsánatot fogsz tőlem kérni!
<span class="pagenum"><a name="Page_211" id=
"Page_211">-211-</a></span></p>
<p>Azzal megfordultam a sarkomon és visszamentem az Arany
Csillagba.</p>
<p>A tiszti kompánia még együtt volt, kapitánytól lefelé; észre se
vették, hogy megszöktem. Tízig iddogáltunk még, aztán kihajtattunk
a révi csárdába, villásreggelihez. Aki álmos volt, az alhatott a
frissen kaszállt szénán, a többiek halászlét főztek és a zsidó
csárdás két kisasszony-lányával mulattak. Estig nagyon jól
megvoltunk, akkor már megszaporodott a kompániánk a vármegyei
korhelyekkel, kik úgy jöttek a bor szagára, mint a muslicalégy.
Lampionokat gyujtottunk és parasztbált rendeztünk. Arrafelé nagyon
ügyesek a parasztleányok… A második négyest rendeztem éppen, amikor
valaki azt mondja nekem, hogy menjek a pajta mögé, két asszony akar
velem beszélni. Ott találtam a bricskámat a szürkékkel, rajta a
feleségem meg a szobaleánya.</p>
<p>– Gyura, – mondja az asszony, – tüstént gyere haza!</p>
<p>– Szívesen, – mondom én, – de csak egy föltétel mellett.
Kijelented a becsületszavadra, hogy én hétfőn este háromnegyed
tízkor hazamentem és azóta ki sem mozdultam a házból.</p>
<p>– Megbolondultál? – pattog Dusa. – Az én becsületszavam nem
háromnapos perec.</p>
<p>– Másképp nem megyek! <span class="pagenum"><a name="Page_212"
id="Page_212">-212-</a></span></p>
<p>– Nohát, akkor utóljára is láttál ebben az életben!</p>
<p>Azzal elhajtatott. Én pedig tovább rendeztem a négyest. A
kisebbik csárdásleánynyal táncoltam, akit megtettünk lady
patroness-nek. Reggel a tiszt uraknak el kellett búcsúzniok, még
aznap átkeltek a Dunán. Az összeverődött cibilkompánia azonban
csapatosan megrohanta Rucskay Bandi házát, ahol újból kezdődött a
dáridó. A cigány már kidőlt, fogtunk azonban egy tamburás-bandát és
azzal muzsikáltattuk magunkat.</p>
<p>Szerdán este eljött a feleségem szobaleánya és jelentette, hogy
Dusa befogatott és hazament az édesanyjához. Hogy jöjjek most már
haza, úgy se fogom többet látni a feleségemet.</p>
<p>– Ha nincs otthon az asszony, akkor semmi célja, hogy
abbahagyjam a mulatságot! Eredj, fiam és vigyázzatok a házra!</p>
<p>Péntek este már kiittuk és kiettük az egész Rucskay-portát,
akkor valakinek az a gondolata támadt, hogy menjünk be az Arany
Csillagba és főzessünk korhelylevest. Igaz, hogy a korhelylevest
sehol a világon nem tudják úgy megfőzni, mint a Csillagban. Ott
találtuk a horvát dzsidások két svadronját. Ők is Csáktornyára
készültek. Egypár jó barátunk volt köztük, így hát elülről
kezdhettük a mulatságot. A tamburások is kidőltek már akkor,
találkozott azonban egy sváb trombitás banda. Valamit <span class=
"pagenum"><a name="Page_213" id="Page_213">-213-</a></span> aludtam
megint a fogadóban, azután átöltöztem Simovics Pistánál. Abban
állapodtunk meg, hogy kiviszszük a dzsidásokat is a révi csárdába,
halászlére. Akkor már szombat reggel volt. Éppen kocsira akartam
szállani a Csillag előtt, – a sváb banda már elhelyezkedett egy
szénás-szekéren, – amikor valaki megfogja a karomat. A feleségem
volt.</p>
<p>– Akarok neked valamit mondani, Gyura!</p>
<p>– Mi az, édes lelkem?</p>
<p>– Te hétfőn este háromnegyed tízkor jöttél haza, azóta nem is
mozdultál el mellőlem.</p>
<p>– Igazán?</p>
<p>– A becsületszavamra mondom!</p>
<p>– Akkor gyerünk innen, Dusa.</p>
<p>A dzsidások nem akartak elereszteni. Egy kapitányuk kardot
huzott rám, egy kadétjuk pedig letérdelt és sírva kért, hogy főzzek
nekik halászlét. A cibilkorhelyek meg azzal ijesztgettek, hogy örök
időkre diszkvalifikálom magamat, ha most hűtlenül elhagyom a
fölbiztatott kompániát. Én azonban mégis hazamentem. Le is dőltem
mindjárt, hogy egy kicsit szunyókáljak és amikor fölébredtem,
megtudtam Dusától, hogy már megint hétfő van.</p>
<p>– No látod! – mondtam.</p>
<p>Több ilyen potomság nem is adta elő magát köztünk. <span class=
"pagenum"><a name="Page_214" id="Page_214">-214-</a></span>
<span class="pagenum"><a name="Page_215" id="Page_215"><br />
-215-</a></span></p>
<div class="chapter">
<h2>Mai gyerekek</h2>
</div>
<p><span class="pagenum"><a name="Page_216" id=
"Page_216">-216-</a></span></p>
<p><span class="pagenum"><a name="Page_217" id="Page_217"><br />
-217-</a></span></p>
<p>Ott kezdem, amikor Béni szíve még vérzett a sebtől, amelyet
Malvin kuzinjának árulása ütött rajta.</p>
<p>Béni édesanyjának valamennyi testvérét olyan nagyszámu családdal
áldotta meg a gondviselés, hogy a fiu nem szorult arra, hogy
idegenben szerelmeskedjék és verekedjék. Ideál, akiért lángolt, –
versenytárs, akit gyülölt, – jó barát, akinek elpanaszolta bánatát,
– közvélemény, amely itéletet mondott tetteiről: mindez kitelt
unokahugai és unokafivérei sorából.</p>
<p>Malvin volt akkoriban a legcsinosabb leány valamennyi közt, de ő
volt egyszersmind a legcsapodárabb kuzin is. Perfid kis szíve két
hétig dobogott Béniért. Malvin megesküdött, hogy várni fog tíz
esztendeig – felületes számítás szerint, az előrelátható bukásokat
és ismétléseket figyelmen kivül hagyva, Béninek körülbelül ennyi
időre volt még szüksége, hogy a maga ura legyen – a második hét
végén Malvin megunta a várakozást, és beleszeretett Laci kuzinjába,
aki akkor jött haza a temesvári kadétiskolából. <span class=
"pagenum"><a name="Page_218" id="Page_218">-218-</a></span></p>
<p>A kadét már a távolban is bizonyos hírnévre tett szert
fantasztikus és vakmerő levelei által, amelyeknek segítségével néha
hozzá akart férkőzni egyik-másik bácsi pénzes tárcájához. Egyszer
egyik hadnagya elvesztett tizenöt forintot a reá bízott pénzből és
főbe akarta magát lőni, ha Laci nagylelkü nagybátyja nem segít
rajta. Másszor meg Laci beleugrott a folyóba, egy fuldokló kisded
után, közbe meg tönkretette az új nadrágját. A nadrág ára tizenkét
forint volt…</p>
<p>Malvinban Laci megérkezése után rögtön megérlelődött a
meggyőződés, hogy ő sohasem lehet boldog egy civilista kuzén
oldalán. Ezt tudtára is adta Béninek, oly hozzáadással, hogy őt
tartja a világ legjellemesebb férfiának. (Béni azóta se szereti, ha
a kuzinjai jellemes férfinak nevezik.)</p>
<p>A fiúk sehogy sem akarták megérteni, hogy szeretheti Malvin a
kadétot. A kadét csupa mellkas volt, mellkas és semmi egyéb. Úgy
látszik, hogy a katonai iskolákban különös súlyt helyeznek e fontos
testrészre, – Laci legalább egész nap kidüllesztett mellel
járt-kelt, a pukkadásig visszaszívott lélegzettel, mint a cirkuszi
tornász, amikor a pávatollat táncoltatja az orra hegyén. Ehez a
harciasan domborodó törzshöz marciális arc illett volna, – Laci
arca azonban kerek és napfoltos volt, alig nagyobb egy vidéki
császárzsemlyénél.</p>
<p>Malvin hűtlenségének többféle következménye <span class=
"pagenum"><a name="Page_219" id="Page_219">-219-</a></span> lett.
Laci egy délután hadtudományi vitába elegyedett Bénivel a
Horváth-fiúk kocsiszinjében, Béni ekkor a kadétot felelőssé tette a
königrätzi szégyenletes futásért, amire Laci <i>szamár
civilistának</i> nevezte unokatestvérét, aki viszont a szinben
száradó nagy spongyát dobta a katona arcába. A fiúk majd
megpukkadtak a nevetéstől, Laci azonban haragtól elvörösödve,
kirántotta a szuronyát és azt kiáltotta, hogy most vérnek kell
folynia. (Ő ezt így tanulta a kadétiskolában.) Szerencsére ott volt
a Horváthék kocsisa, az lefoga a fiatal urat és megfenyegette, hogy
megfüröszti az itatóvályuban, ha nem marad békességben.</p>
<p>Béni másnap két följelentést írt, az egyiket elküldte a
kadétiskola parancsnokságához, a másikat a hadügyminiszterhez. Mind
a kettőben mély alázattal esedezett, hogy méltóztassanak Kovács
László kadétiskolai növendéket, a rajta ejtett tettleges
inzultusért, becsületbírósági úton rangjától megfosztani és a
kadéiskolából legkegyelmesebben kidobni… A két hatóság ugyan máig
sem intézkedett még ez ügyben. Béni édesanyja azonban még aznap
intézkedett: kocsira pakkolta a fiát és kiküldte a gecsei pusztára,
Tóni bátyjához, a grófi kasznárhoz.</p>
<p>A beláthatatlan rónaság kellő közepén, néhány óriás nyárfa, a
nyárfák hűvös árnyékában a hajdani urilak, amelyben ma a kasznár
lakik: ez Gecse. A fák alatt napközben néha vércsevijongás és a
baromfi <span class="pagenum"><a name="Page_220" id=
"Page_220">-220-</a></span> ijedt hápogása hallatszik. Itt lakott
Tóni bácsi a Liza leányával. A leány vagy tizennégy éves lehetett
és még gyászt viselt az édesanyja után.</p>
<p>Béni úgy jött Gencsére, mint egy számüzött királyfi: büszkén
titkolta a szívén rágódó búbánatot. Különben fölötte érdekesnek
találta helyzetét és elhatározta, hogy a csendes pusztán, távol a
világ gyűlöletes zajától, egészen el fogja felejteni a hűtelen
Malvint. A kis Liza nem méltatta érdekes kuzénját eléggé. Józan,
komoly kis leány volt, aki szeretett a kamarakulcsokkal csörömpölni
és a konyhában fontoskodni; a kolostorból, a hol egypár iskolát
végezett, mélységes megvetést hozott magával a világi örömök iránt;
ő sohasem fog bálokra eljárni és sohasem fog férjhezmenni. Béni
iránt, aki az ő szemében a szó legléhább értelmében vett
anyagiságot képviselte, kevély ellenségeskedést érzett.</p>
<p>Már egy hét óta együtt voltak és a gyermekek még alig beszéltek
egymással egy szót. Ekkor történt, hogy egy délután, amikor Tóni
bácsi künn járt valahol a határban, távirat érkezett a gróftól.</p>
<p>– Elviszem apa után, – mondta Liza és azzal a fejére tette nagy
szalmakalapját.</p>
<p>– Én meg elkísérem, – mondta Béni.</p>
<p>Liza elfogadta ezt az ajánlatot, mert egyedül félt a
juhászkutyáktól. Apát megtalálták a cséplőknél, félóráig vele
maradtak, aztán visszaindultak a <span class="pagenum"><a name=
"Page_221" id="Page_221">-221-</a></span> ház felé. Mikor a füzes
töltésen jártak, egyszerre különös nyöszörgés ütötte meg a fülüket:
egyik szénaboglya tövében egy elhagyott kis baba feküdt vörös
párnán. A baba halkan sírt, köröskörül ameddig a szem ellátott,
sehol egy emberi lélek. Liza hozzá szaladt és letérdepelt melléje a
fübe.</p>
<p>– Szegény kis árva, – hogy kerülsz te ide?</p>
<p>– Valami szívtelen anya kitette, hogy megszabaduljon tőle, –
mondta a tapasztalt Béni.</p>
<p>– Jézus Mária, – mi lesz most a gyerekkel?</p>
<p>– Ha itt hagyjuk, éhen hal az éjjel…</p>
<p>– Akkor magunkkal fogjuk vinni!</p>
<p>Liza karjára kapta a gyereket, Béni pedig a párnát hozta utána.
A leány néha elfáradt, ilyenkor leült a töltés szélére, de a
gyermeket nem adta oda kuzénjának, bármennyire kérte is az. Végre
elérkeztek a házhoz.</p>
<p>A gyereket a kertbe vitték, Liza a nagy bodzafa alatt tudott egy
árnyékos kis fészket, ott hárman megtelepedtek. Megindultan nézték
a babát, akit megmentettek a biztos haláltól, – a baba pedig
komolyan és figyelmesen nézte őket, közbe meg hol az egyik, hol a
másik lábacskáját akarta a szájába dugni. A rendkivüli esemény
összehozta a fiatalokat, egyszerre nagyon bizalmasan kezdtek
beszélgetni.</p>
<p>– Mi lesz ezzel a gyerekkel? – kérdezte Béni.</p>
<p>– Én megtartom és fölnevelem, – mondta Liza komolyan.
<span class="pagenum"><a name="Page_222" id=
"Page_222">-222-</a></span></p>
<p>– Ez nagyon nemes elhatározás, de egyedül nem tudja majd
fölnevelni.</p>
<p>– Miért nem? Sok özvegyasszonynak van gyereke.</p>
<p>– Mégis jobb, ha a gyereknek van apja is. Tudja mit, Liza, –
neveljük föl ketten.</p>
<p>Liza a fejét csóválta.</p>
<p>– Maga? Maga szívesebben udvarol Malvinnak…</p>
<p>– Pedig én tudnék dolgozni és komoly lenni, ha volna kiért. Ha
akarja, Liza, fogadjuk ketten örökbe a gyereket.</p>
<p>Liza másra terelte a szót.</p>
<p>– Micsoda nevet adjunk a gyereknek?</p>
<p>– Nevezze el valaki után.</p>
<p>– Hát legyen a neve Béni!</p>
<p>A gyerek később sírni kezdett és Liza azt mondta, hogy bizonyára
éhes. Odaadta Béninek a kulcsokat, hogy hozzon a kamrából tejet a
gyereknek és almát meg kenyeret nekik, mert ők is megéheztek a nagy
gyaloglástól. Béni szolgálatkészen fölugrott és a házba szaladt.
Mikor a konyhában járt, az ablak alatt lódobogást hallott, a kocsis
egy fölnyergelt lovat tartott az udvaron.</p>
<p>– Fiatal úr, megjött az új nyeregszerszám a városból. Most már
lehet lovagolni.</p>
<p>Az új nyeregszerszám? Ezt meg kellett néznie… Leszaladt az
udvarra, a kocsis nyeregbe segítette. <span class=
"pagenum"><a name="Page_223" id="Page_223">-223-</a></span> Föl-alá
ügetett az udvaron, aztán átugratott az itatóvályun.</p>
<p>– A fiatal úr kilovagolhatna a nagyságos úr után, hadd lássa ő
is a nyerget, – vélekedett a kocsis.</p>
<p>Két perc mulva Béni már végigügetett a dülőúton, amikor pedig a
tarlókhoz ért, a ló magától vágtatni kezdett.</p>
<p>Már bealkonyodott, amikor Tóni bácsival visszajött a cséplőktől.
Alig hogy a nyeregből leszállt, egyszerre eszébe jutott Liza és a
gyerek… Jézus Mária! A családja ott éhezik a kertben, ő meg a
zsebében hordja a kamarakulcsot.</p>
<p>Rémülten és megszégyenülten szaladt a kertbe. Liza valóban ott
ült még a gyerekkel a bodzafa alatt, sápadtan és könyes szemmel. A
szegény Liza maga is nagyon éhes volt és idegei megfeszítésével,
gyötrő türelmetlenséggel várt, percről-percre, óráról-órára. Valami
keserü makacsság vett rajta erőt és elhatározta, hogy nem mozdul a
fa alól, inkább éhen hal, ha az, akinek kötelessége róla és a
gyerekről gondoskodni, megfeledkezett róluk… A gyerek hát éhezett
és sírt és Liza is éhezett és sírt.</p>
<p>Később a béresgazda jelentette, hogy a kukorica-csősz felesége
sírva járja be a tanyákat: délután, amikor vízért járt, egy
szénaboglya alól ellopták a gyermekét. Béni megkönnyebbülten
lélegzett föl, amikor az asszony elvitte a fiát, – érezte, hogy
neki nincs tehetsége a családapa szerepéhez. <span class=
"pagenum"><a name="Page_224" id="Page_224">-224-</a></span>
<span class="pagenum"><a name="Page_225" id="Page_225"><br />
-225-</a></span></p>
<div class="chapter">
<h2>Karácsonyi levelek</h2>
</div>
<p><span class="pagenum"><a name="Page_226" id=
"Page_226">-226-</a></span></p>
<p><span class="pagenum"><a name="Page_227" id="Page_227"><br />
-227-</a></span></p>
<p>Csendesen uszkáló, ezüstperemü bárányfelhőn rózsás kis angyal
hasalt. Egy csomó levélke volt előtte, azokat nagy élvezettel
olvasta. Írástudó angyal volt, mert mielőtt szárnyai nőttek volna,
odalenn a földön elvégzett harmadfél elemi osztályt. Volt a levelei
közt olyan, amelyet durva papirra írtak, girbe-görbe gyerekbetükkel
és fogyatékos helyesírással. De volt köztük elegáns, címeres kártya
is. Az egyik levélkén nagyot nevetett az angyal: a vérpiros
borítékból erős ibolya-illat áradt, a helyesírása pedig oly
kezdetleges volt, hogy egy harmadfél elemit végzett angyal is
mulathatott rajta.</p>
<p>Az angyal egyszerre összerezzent és föltekintett…</p>
<p>– Hát ez mi? A felhő túlsó szélén furcsa kis jószág ült. Valami
angyalféle lehetett ő is… Akkora volt, mint az írástudó angyal, de
nálánál jóval izmosabb és barnább. Hattyuszárny helyett
denevérszárnyacskát viselt a vállán, formás kis testét pedig finom
selyempehely borította. Szénfekete, göndör haja volt, a szép szeme
pedig úgy csillogott, mint az eleven parázs. <span class=
"pagenum"><a name="Page_228" id="Page_228">-228-</a></span></p>
<p>Az idegen szellem vásottan lógatta a lábát a semmiségbe, közbe
pedig jobb ügyhöz méltó odaadással szopogatta a hüvelykujját.</p>
<p>– Nem illik az ujjadat szopogatni! – rivalt rá az angyal.</p>
<p>A denevérszárnyu kikapta az ujját a szájából, de csak azért,
hogy kiölthesse a piros, hegyes kis nyelvét.</p>
<p>– No hiszen te derék legény vagy! – szörnyüködött az angyal. –
Mit akarsz itt?</p>
<p>– Semmit!</p>
<p>– Mi a neved?</p>
<p>– Izé.</p>
<p>– Izé? De furcsa név! Engem Idisznek hívnak. Hogyan kerültél
ide?</p>
<p>– Az északi szél hozott magával. Egy gólyafészekben aludtam, de
a szél kivetett és magával sodort. Még tovább is vitt volna, ha meg
nem kapaszkodom a felhőkben.</p>
<p>– Angyal vagy te, Izé?</p>
<p>– Nem tudom. Senki sem mondta még, hogy mi vagyok, de nem is
vagyok rá kiváncsi.</p>
<p>– Hát mi a mesterséged?</p>
<p>– Sok mesterséghez értek. Nappal az erdőben bogarászó gyerekeket
ijesztgetem, holdfényben pedig versenyt énekelek a kandurral a
háztetőn. Vadászni is szoktam, békára és gyíkra és néha
megnyergelem <span class="pagenum"><a name="Page_229" id=
"Page_229">-229-</a></span> a füles bagolyt. A tulajdonképpeni
mesterségem az, hogy konkolyt vetek el a búzaföldön.</p>
<p>Idisz ámulva hallgatta új ismerősét. Mi tagadás benne: tetszett
neki a kis haszontalan, mert hisz’ a jóságot mindig vonzza a
gonoszság.</p>
<p>– Hát te mit csinálsz? – kérdezte Izé.</p>
<p>– Karácsonyi leveleket olvasok. Szokás a kis és a nagy gyermekek
között, hogy karácsony előtt megírják a Jézuskának, miféle
ajándékot szeretnének. Sokan a cipőjükbe teszik a levelet, sokan
meg az ablakba. Az arkangyalok összeszedik az egész postát és
fölhozzák a mennyországba.</p>
<p>– Hát hisznek még a földi gyerekek a Jézuskában?</p>
<p>– Karácsony táján nagyon sokan hisznek. Vannak olyanok is, akik
nem hisznek, de tettetik magukat, mintha hinnének… Ezt a hét
levelet az arkangyaltól kaptam jutalmul, hogy az elmult esztendőben
mindig jó voltam. Tehetük velük, amit akarok.</p>
<p>– És mit akarsz velük tenni?</p>
<p>– Először is szépen megszámozom valamennyit, hogy tévedés ne
essék. Aztán borítékba teszem és ráírom a címet… Aztán az arkangyal
az Úr lábai elé teszi a leveleket és az Úr megáldja valamennyit.
Akkor aztán teljesülni fog az, amit a gyerekek kértek. Akarod, hogy
elolvassam neked a leveleket? Nagyon mulatságosak ám! <span class=
"pagenum"><a name="Page_230" id="Page_230">-230-</a></span></p>
<p>1. Édes Jézuskám! Nekem nem kell játék, mert az úgy is eltörik,
nem is kell új ruha, mert az elszakad. Aztán, ha kell is, úgy se
kapok. Hanem szeretném, ha Edgar úrfinak, a nagyságos háziúr fiának
sok pofont adhatnék, mert szemtelen és finnyás. És szeretnék egy
huszárt, nem megenni valót, hanem játszani valót. De azt úgyse
kapok.</p>
<p class="right"><i>Fancsal Jancsika</i>.<br />
a házmester fia.</p>
<p>2. Édes Jézusom! Én már tizenegyesztendős leány vagyok és nem
játszom bábuval, mint az ostoba gyermekek. Egy kérésem azonban
mégis volna. Mindenki azt mondja, hogy nagyon szép vagyok és az
utcán utánam is fordul minden ember. Nagy örömöm telnék benne, ha a
jó tata, aki most olyan sok pénzt nyert a kefegyári részvényeken,
lefestetne valami híres festővel és kiállíttatná a képemet a
Műcsarnokban, hogy mindenki láthassa. Kérésemet megújítva, maradtam
a jó tata szerető leánya</p>
<p class="right"><i>Röderer Zelma</i>.</p>
<p>3. Édes Jézusom, nekem annyi csukamájolajat és más orvosságot
kell innom, kérlek szépen, tedd meg, hogy kigyógyuljak karácsonyra
a bajomból.</p>
<p class="right"><i>Pistike</i>.</p>
<p>4. A legszebb karácsonyi ajándék, amiről szívem álmodik: egy
csók Tőle, aki engem legjobban szeret…</p>
<p class="right"><i>Janka</i>. <span class="pagenum"><a name=
"Page_231" id="Page_231">-231-</a></span></p>
<p>5. Édes Jézuskám! Nekem most gyermek-bálba kell mennem, azért
nem érek rá hosszasan írni. Mit kérjek? Annyi a játékom és a ruhám,
hogy nem jut eszembe semmi. Jó volna azonban, ha végigjárnál
Budapesten és elhoznád nekem azt, ami a legdrágább. Annak bizonyára
nagyon fogok örülni.</p>
<p class="right"><i>Elvira</i>.</p>
<p>6. Édes szent Jézus! Én kérek két babát, egy szőkét és egy
barnát, olyat, amely becsukja a szemét, ha lefekszik és azt tudja
mondani: mama!</p>
<p class="right"><i>Böske</i>.</p>
<p>7. Édes Jézuskám! A piros balett-cipőmbe teszem ezt a levelet,
mert tudom, hogy az én angyali Zsigám meg fogja ott találni. Hogy
mit kivánok magamnak karácsonyra? Semmi drága limlomot, semmi cifra
haszontalanságot – csak 10 db. kefegyári részvényt. Ebből láthatod,
Zsigám – akarom mondani: édes Jézuskám, mennyire megkomolyodott</p>
<p class="right"><i>Lolód</i>.</p>
<p>(Ez volt a vérpiros, ibolyaszagu, hibásan írt levél, amelyen az
angyal annyit kacagott.)</p>
<p>Idisz elolvasta a leveleket (meglátszott rajta, hogy magának is
öröme telik a folyékony olvasásában), Izé pedig nagy érdeklődéssel
hallgatta.</p>
<p>– Most beteszem a leveleket a borítékokba, – mondta az
angyal.</p>
<p>– Óh engedd meg, hogy én tegyem! – szólt <span class=
"pagenum"><a name="Page_232" id="Page_232">-232-</a></span>
könyörgő hangon Izé. – Most látom csak, milyen jó dolog jót tenni
az emberekkel. Szeretném, ha nekem is némi részem lehetne a
munkádban!</p>
<p>Idiszt meghatotta ez a kivánság.</p>
<p>– Ez szép tőled, Izé. Úgy látom, hogy alapjában véve jó szíved
van. Végezz hát hamar, én ezalatt felröppenek a mennyországba és
megtudom, mikor kezdődik a nagy áldás.</p>
<p>Idisz elröpült, mint a pillangó, Izé pedig kaján mosolylyal az
ajkár ragasztgatta a leveleket.</p>
<p>A munkájában nem volt köszönet. Mert a kis nyomorult készakarva
fölcserélte a borítékokat. Az első számu levél a második számu
borítékba, a második levél a harmadik borítékba, a harmadik a
negyedikbe került és így tovább. A hetedik levél megin az első
borítékba került.</p>
<p>– Nagyszerü lesz! – vihogott Izé. – Mindegyik gyerek mást kap,
mint – amit kívánt.</p>
<p>Alig hogy elkészült a munkájával, már megjelent Idisz.</p>
<p>– Hamar, hamar a leveleket! – kiáltotta.</p>
<p>Az arkangyal az Úr lába elé tette a leveleket. Az Úr mosolygott
és megáldotta azokat. Az áldás a végzet áldása volt.</p>
<p class="center">*</p>
<p>Furcsa dolog történt odalenn a földön…</p>
<p>Röderer Zelma, aki azt kérte a Jézuskától, hogy festesse le
valami híres mesterrel és állíttassa ki a <span class=
"pagenum"><a name="Page_233" id="Page_233">-233-</a></span> képét a
Műcsarnokban, Röderer Zelmát nem festették le, hanem feleségül
adták Edgárhoz, a nagyságos háziúr fiához. És Zelma sok pofont
adott Edgárnak, mert az szemtelen volt és finnyás. És a huszárt is
megkapta Zelma, akit Fancsal Jancsika kívánt magának és a huszár
nem volt megenni való, hanem játszani való.</p>
<p>Pistikét pedig, aki annyi csukamájolajat ivott és aki annyira
szeretett volna meggyógyulni, Pistikét lefestette egy híres mester.
A képnek az volt a címe: A kis halott, – a Műcsarnokban mindenki
megbámulta.</p>
<p>Janka kigyógyult a bajából és belátta, hogy Ő, akitől egy csókot
szeretett volna karácsonyi ajándékul, fajankó, aki nem érdemli meg,
hogy szeressék.</p>
<p>Elvirán, aki a legdrágábbat kívánta magának, ami Pesten
található, beteljesült a Janka végzete: karácsonyi ajándékul egy
csókot kapott attól, aki legjobban szerette: a papájától. Egyebet
nem kapott. Mert a papája részvényese volt a kefegyárnak, a
kefegyár pedig megbukott.</p>
<p>Böske két babát kért magának. Ehelyett azt kapta, amit Elvira
kért: a legdrágább ajándékot, ami Pesten található. Az édesatyja
évek multán egy bárót hozott neki, aki feleségül is vette. A báró
az esküvőt követő napon félmillió adósságot vallott be.
<span class="pagenum"><a name="Page_234" id=
"Page_234">-234-</a></span></p>
<p>Loló, a ballerina, aki tíz kefegyári részvényt kért a
Jézuskától, két babát kapott. Az egyik szőke volt, a másik barna.
Azt tudták mondani, hogy mama! A papájukat nem emlegették, mert az
Amerikában volt.</p>
<p>A Loló tíz kefegyári részvényét megkapta Fancsal Jancsika, a
házmester fia. Az apja egynap egy csomó cifra papirost hozott neki
a gyárból és azt mondta: Csinálj sárkányt belőle.</p>
<p>Mikor a dolog kiderült, a szegény kis Idisz majd kisírta a két
szemét.</p>
<p>– Óh, csak tudnám, hogy hol van az a betyár Izé!</p>
<p>A tapasztaltabb angyalok azonban vigasztalgatták, hogy a
gyerekek karácsony után már úgy sem hisznek a Jézuskában.
<span class="pagenum"><a name="Page_235" id=
"Page_235">-235-</a></span></p>
<div class="chapter">
<h2>Virággal üsd a nőt!<br />
<span class="smaller">vagy</span><br />
Katinka és Katus</h2>
</div>
<p><span class="pagenum"><a name="Page_236" id=
"Page_236">-236-</a></span></p>
<p><span class="pagenum"><a name="Page_237" id="Page_237"><br />
-237-</a></span></p>
<p>– A kaszinóban?</p>
<p>– Ott.</p>
<p>– Kilenckor?</p>
<p>– Kilenckor. Kérlek légy pontos, mert tudod, hogy a tábornok
milyen nagyképü…</p>
<p>– Ki lesz vele?</p>
<p>– Úgy tudom, hogy Simon Miksa… Különben mondok neked valamit: én
most elmegyek valahová, ahol vacsorával várnak és kimentem magamat,
aztán visszajövök megint és magammal viszlek a kaszinóba.</p>
<p>– Jó lesz.</p>
<p>– Ég veled és a gyöngyharmat! – Igaz! Egy ember vár künn az
előszobában… Azt hiszem, hogy ujságíró?</p>
<p>– Olyanféle, – mondta a házigazda, az asztalán fekvő névjegyre
tekintve.</p>
<p>– Vigyázz, kérlek, ha beszélsz vele, ki ne kotytyants valamit.
Tudod, hogy a tábornok milyen nagyképü!</p>
<p>– Légy nyugodt, öregem.</p>
<p>– Tehát viszontlátásra! <span class="pagenum"><a name="Page_238"
id="Page_238">-238-</a></span></p>
<p>A gróf ezzel elsietett, a házigazda pedig, a báró, magára
maradt.</p>
<p>– Kezét csókolom, méltóságos uram, az az ember még mindig künn
vár.</p>
<p>– Mi az ördögöt akar tőlem? Mondd neki, – azaz hadd jőjjön hát
be! Mondd neki, hogy kéretem…</p>
<p>Egy nagyon fiatal és nagyon udvarias ember jött be a szobába.
Kicsi ember volt, valósággal gyereknek látszott, hozzá még
hajlottan is járt. Úgynevezett smokingkabátot és puha selyeminget
viselt.</p>
<p>– Mivel szolgálhatok?</p>
<p>– Mindenekelőtt köszönöm a báró úrnak, hogy teendői közepett is
talált rá időt, hogy engem elfogadjon. Egy pillanatra fogom csak
igénybe venni a szivességét…</p>
<p>– Mivel szolgálhatok? – kérdezte újból, fagyosan a báró.</p>
<p>– A Kuoráth-botrány ügyében jöttem.</p>
<p>A báró megbotránykozottan mosolygott. A kis ember azonban nem
jött ki a sodrából, hanem szintén elnevette magát.</p>
<p>– Kérem, kérem, – mondta egyszerre nagyon bizalmasan, – én jól
tudom, hogy gavallér-ember, ha becsületbíró egy ügyben, nem tehet
nyilatkozatot, mielőtt a dolog befejezést nem nyer. Különösen
ujságíró előtt nem tehet.</p>
<p>– Akkor hát minek köszönhetem a szerencsét? <span class=
"pagenum"><a name="Page_239" id="Page_239">-239-</a></span></p>
<p>– Nem azért jöttem, hogy megtudjak valamit méltóságodtól, hanem
azért, hogy elmondjak valamit. Az esti lapok bőven tárgyalták a
Kuoráth-esetet. Tudom, hogy mit akar mondani méltóságod: nem volt
benne köszönet! Elferdítették, kiszínezték, sőt meglehetősen durva
tapintatlanságokat is követtek el…</p>
<p>– Mint rendesen, – vetette közbe a báró.</p>
<p>– Bocsánatot kérek: ezúttal a rendesnél is felületesebbek és
lelkiösmeretlenebbek voltak. A mi lapunk, amely konzervativ irányu
és ellentétben áll a sajtó nagyrészével, nem akar hasonló hibába
esni… Mi eredetileg úgy határoztuk, hogy egyáltalában nem is
foglalkozunk az esettel. Ezt – fájdalom! – nem tehetjük a vidéki
előfizetőinkre tekintettel. Hogy azonban akaratlanul is valami
indiszkréciót ne kövessünk el, a szerkesztő megbízott, hogy hozzam
el a holnapi cikkünk kefelevonatát…</p>
<p>– De mi közöm nekem önökhöz? – kérdezte kedvetlenül a báró.</p>
<p>– Méltóságodnak semmi köze hozzánk, nekünk azonban igen sok
közünk van méltóságodhoz. Mi, mint konzervativ lap, a báró úrban a
– sajna kiveszőben lévő – igazi lovagiasság megszemélyesítőjét
tiszteljük. Én arra kérem méltóságodat, engedje meg, hogy
fölolvassam a cikkemet. Ha van benne olyan dolog, amely nincs
inyére a báró úrnak, azt szó nélkül törülni fogom. Ennyi az egész!
<span class="pagenum"><a name="Page_240" id=
"Page_240">-240-</a></span></p>
<p>A báró kissé elgondolkozott…</p>
<p>– De a nevemet nem fogják említeni a lapjukban?</p>
<p>– Szavamat adom rá, hogy nem!</p>
<p>A házigazda ekkor leültette a vendégét, sőt cigarettát is adott
neki. Az ujságíró rágyujtott és olvasni kezdett.</p>
<p class="center"><i>Botrány az előkelő társaságban.</i></p>
<p>– A főváros előkelő köreit napok óta kínos botrány
foglalkoztatja. Megtörtént a sajnálatos és nálunk eddigelé
példátlan eset, hogy egy fényes nevü ősrégi családból eredő
úriember, Kuoráth Agnor, az ismert sportember –</p>
<p>(A báró itt közbeszólt: – No, no, ön úgylátszik nem tudja, hogy
Kuoráth úr örményember és hogy a társaság túlnyomó része sohasem
vette be?)</p>
<p>– Tehát: Kuoráth Agnor, aki eddig számottartott a gavallér
névre, a nyilvánosság előtt súlyosan inzultált egy fényes nevü,
ősrégi családból való úrihölgyet, az előkelő társaság egyik
bálványozott szépségét.</p>
<p>(Az ujságíró egy kutató pillantást vetett a báró arcára, de az
az arc ezuttal mozdulatlan és márványhideg maradt.)</p>
<p>– Mi eddig nem akartunk a dologgal foglalkozni, mivel úgy
vélekedtünk, hogy magánügyek nem a nyilvánosság elé valók.
Sajnálatos, hogy egynémely laptársunk nem tartotta magára nézve
kötelezőnek <span class="pagenum"><a name="Page_241" id=
"Page_241">-241-</a></span> ezt a fölfogást. A mai napon azonban az
ügy oly stádiumba lépett, hogy föloldottnak érezzük magunkat a
diszkréció kötelessége alól és az eset részleteiről a következőkben
számolunk be olvasóinknak: Elmult szombaton nagy bál volt X. báró
ferencvárosi palotájában, amely alkalommal a vendégszerető főúr
magánál látta a fővárosi társaság színe-javát. Kuoráth úr is a
vendégek között volt. Már vacsora előtt is föltünt, hogy szófukar
és kedvetlen. A táncban nem vett részt –</p>
<p>(A báró közbeszólt: – Dehogy tünt föl! Nem igen szoktak Kuoráth
úrral törődni.)</p>
<p>– A táncban nem vett részt. Vacsora után R. P. Katinka
úrasszony, az ünnepelt szépség, mosolyogva lépett Kuoráth úrhoz és
könnyed enyelgés hangján kérdezte: Hogy van ön, Tannhäuser
lovag?</p>
<p>(A báró: – Bocsánatot, ön ezt nem jól tudja. A mi társaságunkban
sohasem mondják, hogy ön.)</p>
<p>– Tehát: Hogy van maga, Tannhäuser lovag? – Ekkor történt a
váratlan és hihetetlen durvaság. Egy országban, ahol törvény a
lovagiasság és ahol szabály, hogy nőt csak virággal szabad megütni,
akadt férfi, aki azt mondta egy ifjú, szép és elmés nőnek:
<i>Rongy!</i> R. T. Katinka úrhölgy e szörnyü sértés hallatára
elájult –</p>
<p>– (Dehogy ájult!) <span class="pagenum"><a name="Page_242" id=
"Page_242">-242-</a></span></p>
<p>– Sírva fakadt –</p>
<p>(Nem sírt!)</p>
<p>– Elsápadt –</p>
<p>(Az meglehet.)</p>
<p>– A mulatság természetesen rögtön véget ért –</p>
<p>(Nem ért véget, mert hiszen senkise tudott a dologról, a
megsértett dáma maga mondta el később a házigazdának…)</p>
<p>– Tehát R. P. Katinka úriasszony e szörnyü sértés hallatára
elsápadt, de bámulatos lelkierővel leküzdötte fájdalmát és
fölháborodását, úgy hogy a vendégek mit sem sejtettek a
történtekről. A házigazda azonban egész csendben példás elégtételt
szolgáltatott megsértett vendégének, midőn egy inasával kurtán
eltávolíttatta Kouráth urat a palotából. A dolognak természetesen
még folytatása lett. Kouráth vasárnap reggel segédeket küldött X.
báróhoz, hogy fegyveresen elégtételt kérjen tőle. A báró azonban
kijelentette, hogy ő csak úriembernek tartozik lovagias
elégtétellel, K. úr azonban R. P. Katinka úrnővel szemben
tanúsított magaviseletével eljátszotta a jogot, hogy őt valaki
úriembernek tekintse. X. báró még aznap sorra látogatta a bálon
jelenvolt összes vendégeit, bocsánatot kérve tőlük, hogy olyan
embert hivott a társaságukba, minő Kourath urat. Kourath úr, mint
halljuk, nem nyugodott bele a dologba, <span class=
"pagenum"><a name="Page_243" id="Page_243">-243-</a></span> hanem
becsületbíróságot kért. A becsületbíróság ma délután ülésezett.
–</p>
<p>(A báró bosszusan közbeszólt: Honnan veszik az ilyeneket? Ebből
egy szó sem igaz! A bíróság ma este fog ülésezni, kilenckor.)</p>
<p>– A bíróság döntéséről most még természetesen mit sem tudunk. A
mérvadó körök véleménye meglehetősen megoszlik. Vannak, akik
meglehetősen enyhén itélik meg Kouráth úr viselkedését, úgy
vélekedvén, hogy pillanatnyi elmezavarban vagy talán boros
állapotban cselekedett.</p>
<p>(Ugyan kérem! Olyan józan volt, mint ön vagy én!)</p>
<p>– Vannak, akik azt állítják, hogy Kouráth úrnak bizonyos jogai
voltak R. P. Katinka úrhölgygyel szemben.</p>
<p>(A báró dühbe jött. – Bocsánat, – mondta, – ez szamárság! Egy
úrhölgygyel szemben az embernek soha sincsenek jogai! Aki ilyen
jogokkal akarna védekezni a bíróság előtt, az diszkvalifikálná
magát, még ha egyebekben tisztességes ember volna is…)</p>
<p>– Akkor hát a cikk végét egészen törlöm! – mondta szerényen az
ujságíró.</p>
<p>Azzal fölkelt és udvarias hálálkodások között elbúcsuzott. A
báró elkisérte az ajtóig.</p>
<p>– Ez jó fiúnak látszik, – mondta magában.</p>
<p>Az ujságíró elvágtatott a szerkesztőségbe s ott <span class=
"pagenum"><a name="Page_244" id="Page_244">-244-</a></span> újból
megírta az egész cikkét. Most már mindent tudott. Még a
becsületbíróság itéletét is megírta előre és a becsületbíróság
majdnem szóról-szóra úgy ítélt, ahogyan ő megírta. Kouráth úr
erkölcsi halott – lőjje magát főbe vagy menjen Amerikába.</p>
<p>A tolla már javában sercegett, amikor a báró még egyre a
barátját várta, aki el akarta vinni a kaszinóba. A báró fel s alá
járt a szobájában, aztán egyszerre megállott egy kép előtt… Nini,
hiszen ez Kouráth! Ketten voltak a képen, a báró és az örmény! egy
közös sportkirándulás alkalmával vétették le magukat. Hiszen az
kellene csak, hogy valaki meglássa ezt a képet!</p>
<p>Kivette a képet a bőrrámából és a kandallóba… Aztán eszébe
jutott, hogy van valahol még egy csomó ilyenféle képe. Mint egyéves
önkéntesek egy ezredben szolgáltak és akkoriban, valahányszor jól
mulattak, katonaszokás szerint mindig lefotografáltatták
magukat.</p>
<p>A szalon egyik asztalán bőrszekrényke állott. A báró kinyitotta
a szekrényt és kirakosgatta a régi fotografiáit. Sok ócska képet
talált köztük s most némi érdeklődéssel nézegette őket. Régen nem
keresgélt a szekrényben.</p>
<p>Ez itt Kouráth – ez is… Tűzbe vele!</p>
<p>Lám, Katinka asszony! Kicsit elavult kép, – a nagyon divatos
képek oly hamar elavulnak, – de <span class="pagenum"><a name=
"Page_245" id="Page_245">-245-</a></span> azért csinos a mélyen
kivágott fekete ruhájával és a szertelen nagy tollas legyezőjével.
A gonosz, vidám és hideg tekintetén is látszik, hogy nem közönséges
asszony. Némelyek hóbortosnak mondják, mások nagyon is okosnak. Hol
az igazság? Az urak azt mondják róla: négyes szamár-fogaton szokott
hajtani. A barátnői – mert vannak nagyon tisztességes barátnői! –
néha megszólják, de ezt mindig bizonyos jóakarattal teszik. Úgy
beszélnek róla, mint egy derék, rokonszenves férfiról szokás,
akinek rút gyöngéje az iszákosság. Kár érte! Leányos házakba nem
igen hivják, de egyébként eljár a legelőbbkelő családokhoz. Akár
bolond, akár okos: annyi bizonyos, hogy mindenképpen veszedelmes.
És különös, de való, ő maga is akarja, hogy veszedelmesnek tartsák.
A báró jól ismerte ezt a sajátságát; volt alkalma kitanulni,
jóideig ő is tagja volt a Katinka-féle négyesnek, ő is, mi is. Ki
nem? Aki nem volt, arra is ráfogták, hogy volt és Katinka asszony
láthatólag nem igen bánta.</p>
<p>Sokan bomlottak utána, – igaz, némelyek csak a disz kedveért
legyeskedtek körülötte, – de előbb-utóbb mindenki megadta az árát.
Mert Katinka asszonynak – aki maga is igen gazdag volt – megvolt az
a különös tulajdonsága, hogy szerette a gavallérjait őrült
költekezésekre ösztökélni. Mivel maga is gazdag volt, ezt se vette
nagyon tragikusan a világ. <span class="pagenum"><a name="Page_246"
id="Page_246">-246-</a></span></p>
<p>– Ez a csinos fotográfia körülbelül százezer forintomba van, –
mormogta magában a báró.</p>
<p>Azután elmosolyodott, amiből azt lehetne következtetni, hogy nem
igen sajnálta a százezer forintját.</p>
<p>Tovább rakosgatta a fotográfiákat s ekkor egy megfakult kép
akadt a kezébe. Valami rissz-rossz vidéki fotográfus vette le ezt a
családi csoportot. A kerti padon ül az Istenben boldogult öreg
báróné, körülötte a gyermekei és unokái. A báróné mellett áll az
ifju báró, mint önkéntesi egyenruhába bújtatott leányképü kamasz. A
társaság minden tagja láthatólag át van hatva a pillanat
fontosságától – akkor még nem fotografáltak annyit, mint manapság –
és mindannyian ünnepélyes arcot vágnak.</p>
<p>A családtagok háta mögött tenyeres-talpas cselédleány áll, a kis
Eszti baronesszel a karján. A kis leány sehogysem akart megülni
édesanyja ölében és azért kellett oda állítani Katust is. Mert
Katus volt a parasztleány neve. Csinos, gömbölyü parasztleány volt,
de a képen nevetségesen csunyán festett. Az arca olyan volt, mint a
holdvilág, a két csontos, nagy keze pedig feketének látszott.</p>
<p>A nagycsontu Katus valaha nagyon szerelmes volt az ifju báróba.
Nem is lehetett ezt más szerelemnek nevezni: rajongás volt,
imádat.</p>
<p>A báró akkoriban mint egyéves önkéntes szolgált és csak nagyobb
időközökben látogatott haza. <span class="pagenum"><a name=
"Page_247" id="Page_247">-247-</a></span> Többnyire olyankor, ha
pénzre volt szüksége. Az öreg báróné régiszabásu uriasszony volt, a
fanatikus takarékossága határos volt a fukarsággal s így az ifju
báró akkoriban gyakran keserves gondokkal küzködött. Sok álmatlan
éjszakát okozott neki az édesanyja fukarsága, sőt egyízben egész
komolyan az öngyilkosság gondolatával is foglalkozott.</p>
<p>Egy nagyon, nagyon kellemetlen emléke is maradt abból az időből…
Kártyán vesztett és a kés a torkán volt. Az édesanyjától nem mert
már pénzt kérni. Akkor történt, hogy egész komolyan agyon akarta
magát lőni. A haláltól megmentette egy gyémánt, egy nagy és értékes
gyémánt, amelyet az édesanyja fiókjában talált. Ezt a követ
elcsente és eladta. Hiszen alig volt akkoriban még huszonkétéves! A
gyémánt árából kifizethette az adósságait. Sohasem derült ki, hogy
ki vitte el a gyémántot. Mai napig sem. Az öreg báróné gyanúja, –
miért, miért nem? – Katuskára esett. Különben sem kedvelte a
leányt, amióta gyanúba fogta, hogy van valami köze a fiához. Az
ilyen leány sok mindenre képes! A csendbiztos, akit a báróné
beavatott a dologba, magával vitte Katust, hogy majd ő kivallatja.
Tíz napig tartotta fogva, közbe a leány hol vallott, hol meg
mindent letagadott, végre is a báróné kívánságára szélnek
eresztették. Akkor eljött a kastélyba, a holmijáért. Nem szólt
szegény semmit, nem is sírt, bár az inge egy vér volt, a teste
pedig telve volt <span class="pagenum"><a name="Page_248" id=
"Page_248">-248-</a></span> rettenetes foltokkal. A pandurok tíz
napig bikacsökkel vallatták…</p>
<p>A báróné alapjában véve jószívü asszonyság volt és nagyon
megharagudott a csendbiztosra. Ha ő ezt tudta volna – inkább ne is
lássa többet azt a gyémántot! Annyira megsajnálta Katust, hogy még
tíz forintot is adott neki, amikor eltoloncolták a tót hazájába.
Katus ekkor kezetcsókolt a méltóságos asszonynak, aztán odaszólt a
rája várakozó pandurnak:</p>
<p>– Hát gyüjjék kend!</p>
<p>A kis báró pedig némán és sápadt arccal nézett a távozó leány
után…</p>
<p>Az előszobában most csöngetés hallatszott.</p>
<p>Jött a báró barátja, a másik becsületbíró.</p>
<p>A báró visszatette a családi képet a szekrénybe és kezetfogott a
vendégével.</p>
<p>– Mehetünk?</p>
<p>– Rögtön, csak magamra veszem a felöltőmet. Azt hiszem, gyorsan
végezhetünk?</p>
<p>– Hogyne! A fráter oly hihetetlen komiszul viselte magát, hogy
ki kell törni a nyakát.</p>
<p>– De mi is juthatott eszébe a nyomorultnak?</p>
<p>– Tisztára megbolondulhatott abban a pillanatban. Hiszen ismered
Katinkát: őneki mániája, hogy ugrassa az embereket. Biztos, hogy a
szamár szerelmes volt beléje és komolyan vette a Katinka
<span class="pagenum"><a name="Page_249" id=
"Page_249">-249-</a></span> mókáit… Sok előzménye lehetett a
dolognak, de ehhez nekünk semmi közünk.</p>
<p>– Én is azt tartom: vagy úr valaki, vagy kucséber. Az örmény úgy
viselkedett, mint egy részeg kucséber. Pusztuljon hát a
társaságunkból! Akárhogyan ugratta is Katinka: ő végre is nő és nőt
csak virággal szabad megütni.</p>
<p>A báró ezt mély meggyőződés hangján mondta és – tegyük hozzá –
egész jóhiszemüséggel.</p>
<hr class="chap" />
<p><span class="pagenum"><a name="Page_250" id=
"Page_250">-250-</a></span></p>
<p><span class="pagenum"><a name="Page_251" id="Page_251"><br />
-251-</a></span></p>
<div class="chapter">
<h2>TARTALOM.</h2>
</div>
<ul class="TOC">
<li>Böske, Erzsi, Erzsébet <span class="ralign"><a href=
"#Page_5">5</a></span></li>
<li>Jankó jó útra tér <span class="ralign"><a href=
"#Page_35">35</a></span></li>
<li>A svadron apja <span class="ralign"><a href=
"#Page_49">49</a></span></li>
<li>Ulászló király paizsa <span class="ralign"><a href=
"#Page_61">61</a></span></li>
<li>A bátor ember <span class="ralign"><a href=
"#Page_71">71</a></span></li>
<li>Kleopátra királynő lovagja <span class="ralign"><a href=
"#Page_83">83</a></span></li>
<li>Lóri nénit férjhez adjuk <span class="ralign"><a href=
"#Page_93">93</a></span></li>
<li>Miss Daisy <span class="ralign"><a href=
"#Page_103">103</a></span></li>
<li>A kék folt <span class="ralign"><a href=
"#Page_113">113</a></span></li>
<li>Jónás kalandja <span class="ralign"><a href=
"#Page_125">125</a></span></li>
<li>Bandi megbukott <span class="ralign"><a href=
"#Page_139">139</a></span></li>
<li>A sárga boa vagy az isteni Lia <span class="ralign"><a href=
"#Page_149">149</a></span></li>
<li>Bekvártélyozás <span class="ralign"><a href=
"#Page_159">159</a></span></li>
<li>Huszty báró uti kalandja <span class="ralign"><a href=
"#Page_171">171</a></span></li>
<li>Kinek szerencséje van <span class="ralign"><a href=
"#Page_191">191</a></span></li>
<li>Gyurinak igaza volt <span class="ralign"><a href=
"#Page_203">203</a></span></li>
<li>Mai gyerekek <span class="ralign"><a href=
"#Page_215">215</a></span></li>
<li>Karácsonyi levelek <span class="ralign"><a href=
"#Page_225">225</a></span></li>
<li>Virággal üsd a nőt <span class="ralign"><a href=
"#Page_235">235</a></span></li>
</ul>
<hr class="chap" />
<div style='text-align:center'>*** END OF THE PROJECT GUTENBERG EBOOK 75626 ***</div>
</body>
</html>

